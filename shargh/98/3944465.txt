پنج‌شنبه ۱۷ مرداد ۱۳۹۸
-----------------------------------------
یادداشت
-----------------------------------------
مخالفت دولت با وزارت میراث؟
-----------------------------------------

                    سرانجام مجلس موفق شد با وجود مخالفت ها و کارشکنی های برخی مقامات دولتی پس از چهار بار رای گیری تشکیل وزارت میراث فرهنگی، صنایع دستی وگردشگری را به عنوان یک امر مثبت در کارنامه خود ثبت کند.
معاون محترم پارلمانی رئیس جمهور با این مصوبه مخالفت کرده و اظهار کرده که «پیشنهاد این وزارتخانه در قالب طرح از سوی نمایندگان مطرح شد و هیئت دولت مکرر با تشکیل این وزارتخانه مخالف بوده است». او بار مالی و مغایرت با اصل کوچک سازی ساختار دولت را بهانه قرار داده و می گوید در شرایط فعلی اولویت دولت دوازدهم «تشکیل وزارت بازرگانی» است و برای مقابله با اقدامات خصمانه آمریکا ضرورت دارد حوزه تجارت الکترونیک و خدمات تجاری در راستای اشتغال بیشتر فعال شود و تنها راه آن «تشکیل وزارت بازرگانی» است. نقد این نظرات ابتدایی دشوار نیست. ترجیح اولویت بازرگانی بر صنعت گردشگری که یکی از کارکردهای آن توسعه بهینه صادرات و ارز آوری مبتنی بر مشارکت جامعه محلی است و آگاهی از ضریب تکاثر چندبرابری ارزش هر ارز و دلار ناشی از گردشگری بر امور تجاری احتیاج به استدلال ندارد. کارکردهای صنعت گردشگری برای افزایش درآمد، ایجاد فرصت های شغلی پایدار، عدالت گستری، کاهش شکاف طبقاتی، فقرزدایی، حفظ محیط زیست و پایداری غیر قابل مقایسه با دیگر صنایع است.
به دلیل کارکردهای فرهنگی، اقتصادی، اجتماعی و سیاسی گردشگری امروزه تحول و پیشرفت در این صنعت به عنوان شاخص توسعه، هویت و امنیت کشورها به حساب می آید.
توسعه گردشگری مستلزم دانش و شناخت عمیق، سیاست گذاری، ارائه راهبرد، برنامه ریزی و مدیریت تخصصی است. اکنون گردشگری با اولویت بالا در دستور کار اکثر کشورهای جهان و به ویژه کشورهای حاشیه خلیج فارس قرار گرفته است. متاسفانه دولت تدبیر و امید با مدیریت ضعیف فرصت های بسیاری را که برای توسعه گردشگری به وجود آمد، از بین برد و تیم اقتصادی و دیگر مدیران دولت که برای صدور نفت خام به زمین و زمان می زند، به هیچ عنوان توسعه گردشگری و صنایع دستی و حفظ و احیا و بهره برداری از میراث فرهنگی کشور را در اولویت قرار ندادند. در این موضوع تاکنون به چند سخنرانی رئیس جمهور و برخی مقامات بسنده شده؛ به گونه ای که می توان گفت تاکنون هیچ برنامه و اقدام موثر و معناداری که با آینده نگری مبتنی بر کارشناسی به پیشرفت امور گردشگری کمک کند، ارائه نشده است. در سه سال اخیر حرکات نمایشی، برنامه های عوامانه و ناشیانه مثل تاکید بیش از حد بر «بوم گردی» و ارائه آمارهای غلط و بی محتوا بیش از پیش رونق یافته است. برای تحقق اهداف و توسعه گردشگری و دستیابی به کارکردهای تحول آفرین آن استفاده از امکانات قانونی، مادی و انسانی موجود و اصلاح ساختار اداری و مدیریت این صنعت مهم و فرابخشی ضروری است. ناکارآمدی و ناهمخوانی اهداف و ماموریت سه گانه برای یک سازمان و استفاده نامناسب و ناشیانه دولت ها از این سازمان به عنوان حیاط خلوت سیاسی و خانوادگی در دو دهه گذشته و به ویژه در دولت تدبیر و امید به اثبات رسیده است.
معاون محترم رئیس جمهور و به قول ایشان هیئت دولت که مخالف تشکیل وزارت میراث فرهنگی، صنایع دستی و گردشگری هستند، بهتر است به جای مخالفت با این مصوبه خوب و تخصصی مجلس که تبدیل به قانون نیز شده است، از آن استقبال کنند و به بی برنامگی، بی تدبیری در امور این صنعت مهم و راهبردی پایان دهند و به جای تلاش بیهوده برای نواختن سرنا از سر گشاد آن، این قانون را مهربانانه در دست بگیرند و تلاش کنند با برنامه و مدیریت لازم، فرصت های از دست داده و گذشته نامناسب را اندکی جبران کنند. در گام اول ضرورت دارد معاون پارلمانی و هیئت دولت که مشتاق اند در امور گردشگری اظهارنظر کنند، به این پرسش ها نیز پاسخ دهند:
1. چرا تاکنون به نظرات و پیشنهادهای تخصصی و حرفه ای متخصصان صنعت گردشگری و مدیران بخش خصوصی که اتفاقا تشکیل وزارت کمترین آن پیشنهادها بوده و به روش های مختلف به دولت و سازمان میراث فرهنگی ارائه شده، توجه نشده است و سازمان به جای مدیریت و آینده نگری در تراز مطالبات مردم، جاذبه های کم نظیر و استعداد کشور-موزه ایران، همچنان در نابسامانی، روزمرگی و مشکلات اولیه غرق شده است؟
سرانجام مجلس موفق شد با وجود مخالفت ها و کارشکنی های برخی مقامات دولتی پس از چهار بار رای گیری تشکیل وزارت میراث فرهنگی، صنایع دستی وگردشگری را به عنوان یک امر مثبت در کارنامه خود ثبت کند.
معاون محترم پارلمانی رئیس جمهور با این مصوبه مخالفت کرده و اظهار کرده که «پیشنهاد این وزارتخانه در قالب طرح از سوی نمایندگان مطرح شد و هیئت دولت مکرر با تشکیل این وزارتخانه مخالف بوده است». او بار مالی و مغایرت با اصل کوچک سازی ساختار دولت را بهانه قرار داده و می گوید در شرایط فعلی اولویت دولت دوازدهم «تشکیل وزارت بازرگانی» است و برای مقابله با اقدامات خصمانه آمریکا ضرورت دارد حوزه تجارت الکترونیک و خدمات تجاری در راستای اشتغال بیشتر فعال شود و تنها راه آن «تشکیل وزارت بازرگانی» است. نقد این نظرات ابتدایی دشوار نیست. ترجیح اولویت بازرگانی بر صنعت گردشگری که یکی از کارکردهای آن توسعه بهینه صادرات و ارز آوری مبتنی بر مشارکت جامعه محلی است و آگاهی از ضریب تکاثر چندبرابری ارزش هر ارز و دلار ناشی از گردشگری بر امور تجاری احتیاج به استدلال ندارد. کارکردهای صنعت گردشگری برای افزایش درآمد، ایجاد فرصت های شغلی پایدار، عدالت گستری، کاهش شکاف طبقاتی، فقرزدایی، حفظ محیط زیست و پایداری غیر قابل مقایسه با دیگر صنایع است.
به دلیل کارکردهای فرهنگی، اقتصادی، اجتماعی و سیاسی گردشگری امروزه تحول و پیشرفت در این صنعت به عنوان شاخص توسعه، هویت و امنیت کشورها به حساب می آید.
توسعه گردشگری مستلزم دانش و شناخت عمیق، سیاست گذاری، ارائه راهبرد، برنامه ریزی و مدیریت تخصصی است. اکنون گردشگری با اولویت بالا در دستور کار اکثر کشورهای جهان و به ویژه کشورهای حاشیه خلیج فارس قرار گرفته است. متاسفانه دولت تدبیر و امید با مدیریت ضعیف فرصت های بسیاری را که برای توسعه گردشگری به وجود آمد، از بین برد و تیم اقتصادی و دیگر مدیران دولت که برای صدور نفت خام به زمین و زمان می زند، به هیچ عنوان توسعه گردشگری و صنایع دستی و حفظ و احیا و بهره برداری از میراث فرهنگی کشور را در اولویت قرار ندادند. در این موضوع تاکنون به چند سخنرانی رئیس جمهور و برخی مقامات بسنده شده؛ به گونه ای که می توان گفت تاکنون هیچ برنامه و اقدام موثر و معناداری که با آینده نگری مبتنی بر کارشناسی به پیشرفت امور گردشگری کمک کند، ارائه نشده است. در سه سال اخیر حرکات نمایشی، برنامه های عوامانه و ناشیانه مثل تاکید بیش از حد بر «بوم گردی» و ارائه آمارهای غلط و بی محتوا بیش از پیش رونق یافته است. برای تحقق اهداف و توسعه گردشگری و دستیابی به کارکردهای تحول آفرین آن استفاده از امکانات قانونی، مادی و انسانی موجود و اصلاح ساختار اداری و مدیریت این صنعت مهم و فرابخشی ضروری است. ناکارآمدی و ناهمخوانی اهداف و ماموریت سه گانه برای یک سازمان و استفاده نامناسب و ناشیانه دولت ها از این سازمان به عنوان حیاط خلوت سیاسی و خانوادگی در دو دهه گذشته و به ویژه در دولت تدبیر و امید به اثبات رسیده است.
معاون محترم رئیس جمهور و به قول ایشان هیئت دولت که مخالف تشکیل وزارت میراث فرهنگی، صنایع دستی و گردشگری هستند، بهتر است به جای مخالفت با این مصوبه خوب و تخصصی مجلس که تبدیل به قانون نیز شده است، از آن استقبال کنند و به بی برنامگی، بی تدبیری در امور این صنعت مهم و راهبردی پایان دهند و به جای تلاش بیهوده برای نواختن سرنا از سر گشاد آن، این قانون را مهربانانه در دست بگیرند و تلاش کنند با برنامه و مدیریت لازم، فرصت های از دست داده و گذشته نامناسب را اندکی جبران کنند. در گام اول ضرورت دارد معاون پارلمانی و هیئت دولت که مشتاق اند در امور گردشگری اظهارنظر کنند، به این پرسش ها نیز پاسخ دهند:
1. چرا تاکنون به نظرات و پیشنهادهای تخصصی و حرفه ای متخصصان صنعت گردشگری و مدیران بخش خصوصی که اتفاقا تشکیل وزارت کمترین آن پیشنهادها بوده و به روش های مختلف به دولت و سازمان میراث فرهنگی ارائه شده، توجه نشده است و سازمان به جای مدیریت و آینده نگری در تراز مطالبات مردم، جاذبه های کم نظیر و استعداد کشور-موزه ایران، همچنان در نابسامانی، روزمرگی و مشکلات اولیه غرق شده است؟
2. چرا در سه سال اخیر شورای عالی میراث فرهنگی و گردشگری که مهم ترین رکن سیاست گذاری و مقتدرترین نهاد قانونی میراث فرهنگی و گردشگری است و مرکب از 11 نفر از اعضای هیئت دولت، چهار نماینده رئیس جمهور و دیگر مقامات است، تشکیل جلسه نداده است؟ لازم به ذکر است که پیشنهادهای تخصصی و تحول آفرین بر حسب توسعه و آمایش سرزمین و مشارکت همه استان ها و بخش خصوصی از سوی صاحب نظران برای بررسی و لحاظ شدن در دستور کار شورای عالی ارائه شده ولی در دوره کنونی مدیریت جلسات به کلی تعطیل شده است.
3. معاون محترم پارلمانی رئیس جمهور که مدعی قانون به ویژه قانون برنامه ششم توسعه است، پاسخ دهند که چرا ماده 100 این قانون که بر حسب آن سازمان مکلف است تا پایان سال اول اجرای قانون برنامه، سند راهبردی توسعه گردشگری را با استفاده حداکثری از بخش خصوصی جهت تصویب هیئت وزیران ارائه کند، تاکنون که سه سال از برنامه توسعه ششم می گذرد، هنوز راهبرد توسعه ارائه نشده است؟ وقتی راهبرد اصلی یک صنعت مشخص نمی شود، به منزله آن است که آن صنعت جهت ندارد و دولت، مدیران و بخش خصوصی نمی دانند به کدام نشانی و آدرس بروند و منابع مادی و معنوی یک ملت در ابهام، روزمرگی و سردرگمی حیف و نابود می شود، درآمد و اشتغال بدون راهبرد ایجاد نمی شود و بازار ملی و بین المللی گردشگری برای برنامه ریزی، سرمایه گذاری و مدیریت دچار پریشانی است و امور به مصداق باری به هر جهت می چرخد.
4. معاون پارلمانی محترم رئیس جمهور درخصوص اجرای بند یک ماده برنامه ششم گزارش دهند که برای تهیه و الحاق پیوست تخصصی میراث فرهنگی، صنایع دستی و گردشگری که شامل کلیه طرح های توسعه ای بزرگ و مهم در حوزه زیربنایی، تولیدی و خدماتی دستگاه های موضوع ماده (3) قانون تشکیل سازمان است، در سطوح ملی، منطقه ای، استانی و شهری سازمان و دولت چه کرده اند؟
5. درخصوص اجرای تبصره 3 ماده 100 قانون پاسخ دهند که برای ایجاد زیرساخت های موردنیاز مناطق گردشگری از قبیل راه، خدمات رفاهی و اقامتی، استفاده از ظرفیت بخش خصوصی در سرمایه گذاری، واگذاری تسهیلات ارزان قیمت و سایر اقدامات حمایتی در هیئت وزیران چه کرده اند و همچنین در راستای دیگر بندها و تبصره های قانون ششم دولت چه عملکردی داشته است؟
6. معاون محترم پارلمانی که به جای استقبال از قانون مصوب تشکیل وزارت میراث فرهنگی، مخالفت دولت را اعلام می کنند، آیا از این امر آگاه اند که همه اموری که در قانون برنامه ششم برای توسعه و پیشرفت صنعت گردشگری، صنایع دستی و میراث فرهنگی وجود دارد، پیشنهادهای صاحب نظران به مجلس است و دولت با وجود دریافت همه این پیشنهادها، جز دو جمله بی خاصیت در لایحه تقدیمی به مجلس، توجه خاصی به توسعه این صنعت نداشته است.
در این دولت که از ابتدا به پیشنهادهای متخصصان و بخش خصوصی فعال در صنعت گردشگری با وجود تلاش های فراوان توجهی نکرده، چه مدیریت سازمانی باشد چه وزارتی شود، امیدی به آن نیست که اتفاق مهم و موثری روی دهد. توصیه می شود دولت با قانون مخالفت نکند و با استقبال از تشکیل وزارت مقدمات و زمینه سیاست گذاری، ارائه راهبرد تخصصی، ارتقا و بهره برداری از میراث فرهنگی عالی و فاخر ایران، توسعه بازاریابی بین المللی صنایع دستی و سرمایه گذاری و مشارکت ملی و بین المللی برای توسعه صنعت گردشگری را با نظر متخصصان و نهادهای علمی در فرصت اندک باقی مانده فراهم کند. برای توسعه صنعت گردشگری که می تواند توسعه فرهنگی، اقتصادی و اجتماعی و رفاه و اشتغال مردم را ایجاد کند، اگر مقامات دولتی آبی نمی آورند، لطفا کوزه را نشکنند.
                