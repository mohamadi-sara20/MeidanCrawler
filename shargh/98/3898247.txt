شنبه ۱۴ اردیبهشت ۱۳۹۸
-----------------------------------------
حرف اول
-----------------------------------------
اهمیت اصلاح قیمت بنزین
-----------------------------------------

                    سوخت سرمایه ای میان نسلی است که برای حفظ آن، باید برنامه ای کاملا روشن و مدون وجود داشته باشد. بنزین یارانه ای، هرگز نتوانسته است مسئله رشد اقتصادی در ایران را حل کند. در ترکیه بهای بنزین بیش از 10 برابر بهای این فراورده در ایران است و درباره رشد اقتصادی آن در سال های اخیر هم بارها صحبت شده است. اگر سوخت ارزان و پرداخت یارانه نقدی به اقشار پردرآمد جامعه که خودرو سوار هستند، می توانست رشد اقتصادی و توسعه به دنبال داشته باشد، امروز شرایط ایران به گونه ای دیگر بود. دولت به هر لیتر بنزین بیش از پنج هزار تومان و به هر لیتر نفت گاز نزدیک به پنج هزارو 500 تومان یارانه اختصاص داده است. سود این یارانه از یک سو برای افراد ثروتمندی که چندین خودرو در پارکینگ منازل خود دارند محاسبه شده و در سوی مقابل، قاچاقچیان سوخت را با توجه به جهش قیمت دلار، هر روز برای قاچاق بنزین حریص تر کرده است. این مثال را همواره زده ام که صاحب یک دستگاه خودروی نجومی پورشه، چهار برابر صاحب یک پراید که از اقشار متوسط به پایین محسوب می شود، یارانه بنزین را به جیب می زند. اما مسئله نگران کننده تر، رشد هرروزه مصرف بنزین در کشور و قاچاق روزافزون آن است که رکوردهای عجیبی را به ثبت رسانده است. لابی قاچاقچیان سوخت و عناصر پشت پرده آن، حتما همه تلاش خود را برای حفظ وضعیت فعلی به کار می گیرند و اصلاح ضروری قیمت حامل های انرژی را با موانع جدی مواجه می کنند. برخی برآوردها حاکی از آن است که روزانه 15 میلیون دلار قاچاق انواع سوخت رقم می خورد و نزدیک به 10 میلیون دلار سود از این مسیر در جیب قاچاقچیان، سنگینی می کند. اینکه دولت به فکر اصلاح قیمت بنزین افتاده اگرچه امری دیرهنگام است اما می تواند با شیوه هایی، حداقل به بهبود وضعیت فعلی منجر شود. می توان برای تمام اقشار جامعه، سهمیه ای مشخص از یارانه سوخت به ویژه بنزین و گازوئیل در نظر گرفت. تعداد زیادی از ایرانیان، خودروی شخصی ندارند پس می توانند این سهمیه خود را در بازاری متشکل به دولت یا به مصرف کننده واقعی با قیمت فوب خلیج فارس بفروشند. از این رو هم با قاچاق، یک برخورد علمی و اصولی خواهد شد و هم، تقسیم عادلانه یارانه رخ می دهد. 
سوخت سرمایه ای میان نسلی است که برای حفظ آن، باید برنامه ای کاملا روشن و مدون وجود داشته باشد. بنزین یارانه ای، هرگز نتوانسته است مسئله رشد اقتصادی در ایران را حل کند. در ترکیه بهای بنزین بیش از 10 برابر بهای این فراورده در ایران است و درباره رشد اقتصادی آن در سال های اخیر هم بارها صحبت شده است. اگر سوخت ارزان و پرداخت یارانه نقدی به اقشار پردرآمد جامعه که خودرو سوار هستند، می توانست رشد اقتصادی و توسعه به دنبال داشته باشد، امروز شرایط ایران به گونه ای دیگر بود. دولت به هر لیتر بنزین بیش از پنج هزار تومان و به هر لیتر نفت گاز نزدیک به پنج هزارو 500 تومان یارانه اختصاص داده است. سود این یارانه از یک سو برای افراد ثروتمندی که چندین خودرو در پارکینگ منازل خود دارند محاسبه شده و در سوی مقابل، قاچاقچیان سوخت را با توجه به جهش قیمت دلار، هر روز برای قاچاق بنزین حریص تر کرده است. این مثال را همواره زده ام که صاحب یک دستگاه خودروی نجومی پورشه، چهار برابر صاحب یک پراید که از اقشار متوسط به پایین محسوب می شود، یارانه بنزین را به جیب می زند. اما مسئله نگران کننده تر، رشد هرروزه مصرف بنزین در کشور و قاچاق روزافزون آن است که رکوردهای عجیبی را به ثبت رسانده است. لابی قاچاقچیان سوخت و عناصر پشت پرده آن، حتما همه تلاش خود را برای حفظ وضعیت فعلی به کار می گیرند و اصلاح ضروری قیمت حامل های انرژی را با موانع جدی مواجه می کنند. برخی برآوردها حاکی از آن است که روزانه 15 میلیون دلار قاچاق انواع سوخت رقم می خورد و نزدیک به 10 میلیون دلار سود از این مسیر در جیب قاچاقچیان، سنگینی می کند. اینکه دولت به فکر اصلاح قیمت بنزین افتاده اگرچه امری دیرهنگام است اما می تواند با شیوه هایی، حداقل به بهبود وضعیت فعلی منجر شود. می توان برای تمام اقشار جامعه، سهمیه ای مشخص از یارانه سوخت به ویژه بنزین و گازوئیل در نظر گرفت. تعداد زیادی از ایرانیان، خودروی شخصی ندارند پس می توانند این سهمیه خود را در بازاری متشکل به دولت یا به مصرف کننده واقعی با قیمت فوب خلیج فارس بفروشند. از این رو هم با قاچاق، یک برخورد علمی و اصولی خواهد شد و هم، تقسیم عادلانه یارانه رخ می دهد. 
ضمنا با توجه به واقعی شدن قیمت بنزین، دارندگان خودرو برای مدیریت هزینه های سوخت و استفاده از خودروی شخصی، فعال خواهند شد. آنچه جامعه را به این نوع از اقدامات اصلاحی امیدوار می کند، اختصاص درست و شفاف منابع حاصل از اصلاح قیمت سوخت است. باید مردم مشاهده کنند قسمت اصلی این درآمد، به سرمایه گذاری در راستای توسعه ناوگان حمل ونقل عمومی و دیگر بخش های اشتغال زای کشور اختصاص داده شده است. در همین حال می توان یارانه دهک های ضعیف جامعه را به میزان کارشناسی شده افزایش داد و در کنار آن، یارانه ثروتمندان را نیز حذف کرد تا به سمت توزیع عادلانه منابع حرکت شود. با توجه به شرایط اقتصادی فعلی کشور، سرمایه اجتماعی نسبت به ابتدای دولت روحانی، کمتر شده است و ای کاش این تصمیم در همان زمان گرفته می شد چراکه قیمت نفت خام و به تبع آن بنزین به حداقل رسیده بود. حتی تجربه نشان داده بود این اصلاح قیمت تاثیر چندانی بر نرخ تورم هم نداشت به طوری که در فاز دوم هدفمندی یارانه ها با افزایش قیمت هر لیتر بنزین از 700 تومان به هزار تومان نه تنها نرخ تورم در سال اجرای فاز دوم هدفمندی یارانه ها افزایش نیافت، بلکه کاهش نیز داشت. نرخ تورم اردیبهشت سال 1393 بالغ بر 30.3 درصد بود و در خردادماه 27.7 درصد و در ماه تیر آن سال این رقم به 25.3 درصد کاهش یافت. سال 96 تورم تک رقمی به ثبت رسید و با توجه به افزایش فروش نفت حاصل از برجام، رشد اقتصادی دورقمی با احتساب نفت ثبت شد. در همه آن سال ها، اجرای این تصمیم ساده تر بود اما امروز هم می توان با ایجاد شفافیت در هزینه کرد منابع حاصل از اصلاح نرخ بنزین، مردم را متوجه اهمیت حفظ این فراورده ارزشمند کرد.
                