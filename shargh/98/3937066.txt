سه‌شنبه ۱ مرداد ۱۳۹۸
-----------------------------------------
حرف اول
-----------------------------------------
درخواست ایرانیان از روسای کشورها
-----------------------------------------

                    این روزها جنگ اقتصادی آمریکا با ایران از توقیف کشتی هایی در مدیترانه، عربستان، چین و متوقف شدن دو کشتی حمل غله به دلیل تحویل ندادن سوخت در برزیل فراتر رفته و جنگ روانی را نیز بر آن افزوده اند. از سویی به نحوی کودکانه رفت و آمد در محدوده 25 مایلی دیپلماتیک را برای دیپلمات های ایرانی در سازمان ملل و از جمله برای وزیر خارجه ایران و تیم همراهش که برای حضور در شورای اقتصادی سازمان ملل به نیویورک رفته اند، به فاصله خانه تا دفتر کار و سازمان ملل محدود کرده اند که نوعی توقیف خانگی بی سابقه محسوب می شود. شاید در آینده بردن فرزندان به مدرسه و رفتنشان به بقالی محل را نیز مجاز بدانند! مدعی هم شده اند پهپاد ایرانی را ساقط کرده اند که سپاه پاسداران ساقط شدن پهپاد را تکذیب کرد و تصاویر پهپاد از عرشه ناو آمریکایی را نیز منتشر کرد. سپاه هفته پیش هم خبر آمریکایی ها مبنی بر توقیف یک نفت کش خارجی در تنگه هرمز را تکذیب و بعد اعلام کرد یک شناور که سوخت قاچاق از ایران حمل می کرد، توقیف شده است. هم زمان با بازی موش و گربه ترامپ، احتمال مذاکراتی میان محمدجواد ظریف با برخی اعضای کنگره آمریکا از سناتورها یا مجلس نمایندگان مطرح شده است که با تهدیدهای اخیر در تضاد است. متاسفانه ناهنجاری زبانی جنگ سرد، رنگ اهانت های شخصی به خود گرفته است. این جنگ روانی مردم منطقه و ماورای آن را خسته کرده است. مردم عادی خواهان زندگی عادی هستند. اروپاییان نیز از تلاطم و تشویش در بازار مهم خودشان در خاورمیانه زیان جدی می بینند و نگران تبعات امنیتی خدشه به ثبات قابل قبول ایران، بر امنیت خود هستند. چند روز پیش نتانیاهو ایران را به نابودی تهدید کرده بود، وزیر خارجه ایران به استناد اقدام آنان به تهدید یکی از اعضای سازمان ملل، از اسرائیل شکایت کرد که نشانه خوبی است. در همین زمان روسیه هم اعلام کرد از حقوق مردم فلسطین حمایت می کند. ایران هم می تواند از حقوق فلسطینیان در دوگانه اعراب- اسرائیل به همین شیوه مرسوم بین المللی حمایت کند و پرداخت هزینه به نوعی توسط همه طرف ها و کشورهای مسلمان انجام شود؛ 
این روزها جنگ اقتصادی آمریکا با ایران از توقیف کشتی هایی در مدیترانه، عربستان، چین و متوقف شدن دو کشتی حمل غله به دلیل تحویل ندادن سوخت در برزیل فراتر رفته و جنگ روانی را نیز بر آن افزوده اند. از سویی به نحوی کودکانه رفت و آمد در محدوده 25 مایلی دیپلماتیک را برای دیپلمات های ایرانی در سازمان ملل و از جمله برای وزیر خارجه ایران و تیم همراهش که برای حضور در شورای اقتصادی سازمان ملل به نیویورک رفته اند، به فاصله خانه تا دفتر کار و سازمان ملل محدود کرده اند که نوعی توقیف خانگی بی سابقه محسوب می شود. شاید در آینده بردن فرزندان به مدرسه و رفتنشان به بقالی محل را نیز مجاز بدانند! مدعی هم شده اند پهپاد ایرانی را ساقط کرده اند که سپاه پاسداران ساقط شدن پهپاد را تکذیب کرد و تصاویر پهپاد از عرشه ناو آمریکایی را نیز منتشر کرد. سپاه هفته پیش هم خبر آمریکایی ها مبنی بر توقیف یک نفت کش خارجی در تنگه هرمز را تکذیب و بعد اعلام کرد یک شناور که سوخت قاچاق از ایران حمل می کرد، توقیف شده است. هم زمان با بازی موش و گربه ترامپ، احتمال مذاکراتی میان محمدجواد ظریف با برخی اعضای کنگره آمریکا از سناتورها یا مجلس نمایندگان مطرح شده است که با تهدیدهای اخیر در تضاد است. متاسفانه ناهنجاری زبانی جنگ سرد، رنگ اهانت های شخصی به خود گرفته است. این جنگ روانی مردم منطقه و ماورای آن را خسته کرده است. مردم عادی خواهان زندگی عادی هستند. اروپاییان نیز از تلاطم و تشویش در بازار مهم خودشان در خاورمیانه زیان جدی می بینند و نگران تبعات امنیتی خدشه به ثبات قابل قبول ایران، بر امنیت خود هستند. چند روز پیش نتانیاهو ایران را به نابودی تهدید کرده بود، وزیر خارجه ایران به استناد اقدام آنان به تهدید یکی از اعضای سازمان ملل، از اسرائیل شکایت کرد که نشانه خوبی است. در همین زمان روسیه هم اعلام کرد از حقوق مردم فلسطین حمایت می کند. ایران هم می تواند از حقوق فلسطینیان در دوگانه اعراب- اسرائیل به همین شیوه مرسوم بین المللی حمایت کند و پرداخت هزینه به نوعی توسط همه طرف ها و کشورهای مسلمان انجام شود؛ 
اما آنچه به ما مردم ایران برمی گردد، این است که از مسئولان کشورهای جهان می خواهیم با زبان مرسوم دیپلماتیک از صلح دفاع کنند و بدانند مردم ایران مردمی مسالمت جو و ضد جنگ هستند. هشت سال تحمل آثار و مهاجرت های جنگ مستقیم صدامی و 30 سال جنگ غیرمستقیم در همسایگی ما و تحمل آثار و مهاجرت های آنان، مردم ما و منطقه را خسته کرده است. از آنها می خواهیم ما را قربانی خودخواهی های سیاسی و رقابت های اقتصادی خود نکنند و بگذارند در آرامش زندگی کنیم و فرصت بیابیم که به حل مسائل و مشکلات فراوان و ترمیم نقاط ضعف ایران و عمران آن بپردازیم. ایران را به حال خود بگذارید.
                