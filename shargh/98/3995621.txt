پنج‌شنبه ۲۸ آذر ۱۳۹۸
-----------------------------------------
حرف اول
-----------------------------------------
ناآرامی دامنه دار عروس خاورمیانه
-----------------------------------------

                    موضوع خلا قدرت از قدیم در لبنان مطرح بوده است. مدتی است سعد حریری، نخست وزیر لبنان، بار دیگر استعفا داده و مشخص نشدن مامور جدید تشکیل کابینه می تواند تعمیق بحران را رقم بزند. از سوی دیگر باید توجه داشت که در حال حاضر، قوه مجریه به صورت ناقص به کار خود ادامه می دهد و آغاز دوباره اعتراضات که در دو شب گذشته رخ داد، می تواند فضای ناامنی را تشدید کند و اینها به این معناست که وضعیت فعلی به سود مردم لبنان نیست. موضوع اصلاحات در ساختار اجرائی لبنان، نیازی جدی بود که امروز عمیق تر شده است و باید زودتر از اینها در دستور کار قرار می گرفت. لبنان دارای دشمنان جدی داخلی و خارجی است. در داخل، انواع و اقسام مافیاهای سیاسی و اقتصادی باعث شده یکی از زیباترین و قدیمی ترین کشورهای منطقه از لحاظ فرهنگی دچار چالش و تنش شود. اگر این روند ادامه پیدا کند، مجددا اوضاع و احوال به قبل از انتخاب میشل عون به عنوان رئیس جمهوری لبنان برمی گردد. اما در بعد خارجی نیز مسائل جدی وجود دارد. ایالات متحده و سعودی ها علاقه مندند علاوه بر بحران سیاسی، رگه هایی از بحران امنیتی در لبنان مجددا شکل بگیرد تا فشار بر مردم و جریان های ملی لبنان افزایش پیدا کند. رسانه های غربی و عربی مرتب در حال مخابره این خبر هستند که حزب الله لبنان به دنبال حذف دولت فعلی نیست و به گونه ای مطالب خود را جهت دهی می کنند که نشان می دهد مقاومت لبنان طرفدار فساد است. این تحلیل کاملا مهندسی شده و خط و خطوط رسانه ها دقیقا از سوی مخالفان سعد حریری و حزب الله لبنان مخابره می شود. با این حال در لبنان و خارج از آن، طیف زیادی از مردم به حقایق اشراف دارند و جریان مقاومت، جریان مورد حمایت اکثریت لبنانی هاست. جریان المستقبل و هر گروه سیاسی در لبنان باید به این جمع بندی رسیده باشند که یگانه راه برون رفت از وضع موجود که آتش اعتراضات را زنده نگه داشته است، مقابله با فساد فراگیر و رانت خواری در میان افراد صاحب نفوذ لبنان است. جامعه خود را در فقر و بی کاری حس می کند و باید به مطالبات آنان پاسخ گو بود.
 اگر جامعه لبنان به چشم خود مجازات متخلفان را مشاهده کند، بیروت می تواند از این وضعیت خارج شود. اینها نشان می دهد که استعفای دولت، چاره حل مشکل نبوده و نیست. حریری چند روز پیش از استعفا، طرح اصلاحات مدنظر خود را ارائه داد و اعلام شد کابینه به دنبال اصلاح روندهای جاری در لبنان است. برای اولین بار بود که بودجه لبنان دستخوش تغییر شد و برای نخستین بار حذف مالیات در این کشور اعلام شد. پیشنهاد نخست وزیر مستعفی این بود که مالیات سوخت، اینترنت و بسیاری از مسائل دیگر که فشار اقتصادی بر مردم را باعث شده، برداشته شود. همچنین اختیارها و حقوق ماهانه مقام های طراز اول لبنان کاهش پیدا کند. تمام این مسائل باعث شد امیدها برای بهبود اوضاع دوباره تقویت شود؛ اما با افزایش تظاهرات و تعمیق نارضایتی اقتصادی و معیشتی مردم، فضای اعتراض ها از بحث اقتصادی به محور سیاسی کشیده شد. حریری چند روزی مقاومت کرد. او از حمایت میشل عون، جنبش امل و حزب الله لبنان برخوردار بود؛ اما با تمام حمایت هایی که از او صورت گرفت، استعفا داد. مشخص بود که فشارهای خارجی و بیرونی به نخست وزیری لبنان، افزایش بسیاری یافته است. عربستان سعودی و ایالات متحده از ماه ها قبل اقدام به سنگ اندازی در لبنان کرده بودند و حتی در بحث واردات دارو، مسائل و مشکلاتی برای بیروت به وجود آورده بودند. این روند تا به امروز ادامه دارد و حال که بار دیگر صحبت از تشکیل کابینه از سوی حریری است، مردم لبنان نگران هستند که او با تمام توان به صحنه نیاید و بعد از مدتی، دوباره لبنان دستخوش ناآرامی شود. مردم لبنان با وجود استعفای نخست وزیر، در هفته های اخیر، تجمع های اعتراضی برپا کردند. از سوی دیگر ورود ارتش به خیابان ها نشان می دهد اعتراض ها گسترده شده و روند عادی زندگی در بیروت، طرابلس و دیگر شهرها را مختل کرده است. شنیده شده انحلال پارلمان در دستور کار مداخله کنندگان خارجی قرار دارد. نکته ای که  باید مدنظر قرار بگیرد، این است که الحریری استعفا داده؛ اما به عنوان نخست وزیر موقت، گرداننده اوضاع و کنترل کننده دولت است. اینکه رئیس جمهوری لبنان استعفای او را می پذیرد، به دلیل اوضاع و احوال کشور امری طبیعی است؛ اما باید توجه داشت که زمام امور به دست حریری است و حتی احتمال دارد با توجه به کناره گیری گزینه های دیگر نخست وزیری، او بار دیگر مامور تشکیل دولت شود. در این بین سناریویی که از سوی سعودی ها پیگیری می شود، بحث انحلال پارلمان و دولت خواهد بود. ریاض به دنبال آن است تا آرایش حزبی در قوه قانون گذار بیروت بر اساس سیاست های سعودی شکل بگیرد و همه این اقدام ها نشان می دهد اگر تصمیم عاجلی برای حل مشکلات لبنان از طرف جریان های سیاسی داخلی این کشور گرفته نشود، مداخله کنندگان خارجی و نارضایتی داخلی می تواند شرایط بی دولتی در لبنان را طولانی و خاورمیانه را نیز با نگرانی های ناشی از این بی ثباتی، همراه کند.
موضوع خلا قدرت از قدیم در لبنان مطرح بوده است. مدتی است سعد حریری، نخست وزیر لبنان، بار دیگر استعفا داده و مشخص نشدن مامور جدید تشکیل کابینه می تواند تعمیق بحران را رقم بزند. از سوی دیگر باید توجه داشت که در حال حاضر، قوه مجریه به صورت ناقص به کار خود ادامه می دهد و آغاز دوباره اعتراضات که در دو شب گذشته رخ داد، می تواند فضای ناامنی را تشدید کند و اینها به این معناست که وضعیت فعلی به سود مردم لبنان نیست. موضوع اصلاحات در ساختار اجرائی لبنان، نیازی جدی بود که امروز عمیق تر شده است و باید زودتر از اینها در دستور کار قرار می گرفت. لبنان دارای دشمنان جدی داخلی و خارجی است. در داخل، انواع و اقسام مافیاهای سیاسی و اقتصادی باعث شده یکی از زیباترین و قدیمی ترین کشورهای منطقه از لحاظ فرهنگی دچار چالش و تنش شود. اگر این روند ادامه پیدا کند، مجددا اوضاع و احوال به قبل از انتخاب میشل عون به عنوان رئیس جمهوری لبنان برمی گردد. اما در بعد خارجی نیز مسائل جدی وجود دارد. ایالات متحده و سعودی ها علاقه مندند علاوه بر بحران سیاسی، رگه هایی از بحران امنیتی در لبنان مجددا شکل بگیرد تا فشار بر مردم و جریان های ملی لبنان افزایش پیدا کند. رسانه های غربی و عربی مرتب در حال مخابره این خبر هستند که حزب الله لبنان به دنبال حذف دولت فعلی نیست و به گونه ای مطالب خود را جهت دهی می کنند که نشان می دهد مقاومت لبنان طرفدار فساد است. این تحلیل کاملا مهندسی شده و خط و خطوط رسانه ها دقیقا از سوی مخالفان سعد حریری و حزب الله لبنان مخابره می شود. با این حال در لبنان و خارج از آن، طیف زیادی از مردم به حقایق اشراف دارند و جریان مقاومت، جریان مورد حمایت اکثریت لبنانی هاست. جریان المستقبل و هر گروه سیاسی در لبنان باید به این جمع بندی رسیده باشند که یگانه راه برون رفت از وضع موجود که آتش اعتراضات را زنده نگه داشته است، مقابله با فساد فراگیر و رانت خواری در میان افراد صاحب نفوذ لبنان است. جامعه خود را در فقر و بی کاری حس می کند و باید به مطالبات آنان پاسخ گو بود.
                