دو‌شنبه ۲۹ مهر ۱۳۹۸
-----------------------------------------
یادداشت
-----------------------------------------
به رسم نخبه کشی
-----------------------------------------

                    حسین بادامچی متولد 1356 لیسانس حقوق از دانشگاه علوم رضوی مشهد و فوق لیسانس حقوق جزا و جرم شناسی از همان دانشگاه است. او در سال 1384 به دانشگاه جانز هاپکینز آمریکا می رود و دکترای تخصصی تاریخ حقوق باستان - گرایش متون حقوقی - می گیرد و در سال 1389 به ایران بازمی گردد. دانشکده حقوق و علوم سیاسی دانشگاه تهران، جایی برای او نداشته و از پذیرش او امتناع می کند، اما به دلیل تخصص بسیار ویژه ای که داشته است در دانشکده ادبیات دانشگاه تهران به عنوان مدرس شروع به کار می کند و عضو هیئت علمی قراردادی گروه تاریخ این دانشکده می شود. او که عضو افتخاری دانشگاه جانز هاپکینز در تاریخ خاور نزدیک باستان از سال 2012 تاکنون است، به دلیل تسلط در ترجمه متون و سنگ نوشته ها و الواح گلی، به تالیف و ترجمه آثار ارزشمندی مبادرت می کند که از جمله آنها می توان به «یک سند حقوقی از شوش با ویرایش و ترجمه متن اکدی» در سال 1390، «ترجمه فرمان کوروش بزرگ از متن اکدی» و تالیف «جایگاه فرمان اوروکاگینا در تاریخ شکل گیری حقوق سومری» و «اجاره نامه زمین کشاورزی؛ تحلیل سه سند حقوقی از ایلام باستان به همراه ویرایش متن اکدی» و «تحلیل روایت یهودیان از بازسازی معبد یهودیه در عهد هخامنشیان» در سال 1391 و همین طور «قانون حمورابی، تالیف و ترجمه از متن اکدی» و تالیف «وضعیت اجتماعی زن در ایران باستان»، «وصیت نامه ایلامی «گیمیل ادد» از دوره سوکل مخ ها» و «دادرسی در ایلام باستان به همراه ویرایش ترجمه فارسی و انگلیسی دو سند ایلامی» و «اصلاحات بابلی کوروش بزرگ، تبلیغات یا سیاست کشور داری» در سال 1392 و همین طور «ترجمه تاریخ حقوق، نظریه و روش، نوشته ریموند وستبروک» و تالیف «از آناتوم سومری تا اردشیر پارسی؛ نفرین در نبشته های شاهی میان رودانی و هخامنشی» و «بازگشایی جاده ابریشم تماس و برهمکنش فرهنگ های ایران و چین هم زمان با سفرهای جانگ چیان به مرزهای شرقی شاهنشاهی اشکانی» و «دین و قانون و پیدایش فکر مشروطه نوشته برایان تیرنی و ترجمه مشترک با دکتر محمد راسخ» در سال 1393 و همین طور تالیف «قراردادهای مشارکت تجاری در دوره ایلامی قدیم» و «تماس فرهنگ های ایران و چین پیش از سفرهای جانگ چیان به مرزهای شرقی شاهنشاهی اشکانی» و «از اکد تا ملوخ؛ بالندگی اقتصادی و فرهنگی سرزمین های خلیج فارس در اواخر هزاره سوم ق م» در سال 1394 و مقالات منتشر شده در نشریات معتبر علمی خارجی با موضوعاتی چون «حقوق بین الملل باستانی بابل و حمایت از بازرگانان در برابر سرقت و کلاهبرداری و جعل در قوانین بابل» اشاره کرد.
حسین بادامچی، این عضو شاخص و پیشگام انجمن حقوق شناسی، در زمره نخبگان ایران زمین است. درآمیختگی و هم افزایی دانش حقوق با تاریخ ایران باستان و بهره مندی از علوم باستان شناسی و اشراف به ترجمه متون و خطوط کهن تمدن باستان، از او چهره علمی ویژه ای ساخته بود که آینده درخشانی را برایش متصور بوده و هر روز منتظر بودم مطالب جدیدی از او منتشر شود.
چندی بود که از او بی خبر بودم و پاسخ تلفنش را نمی داد و فکر می کردم برای فرصت مطالعاتی به خارج از کشور رفته باشد؛ درست حدس زده بودم، از ایران رفته، اما نه برای فرصت مطالعاتی، بلکه مهاجرت کرده است، به دلیل اخراج از دانشگاه و تمدیدنکردن قرارداد و ارائه ندادن واحد درسی!
دکتر حسین بادامچی از سال تحصیلی گذشته، دیگر در دانشگاه تهران نیست و به اروپا مهاجرت کرده است. خبری تلخ و دردناک که نشان می دهد ما با نخبگانمان چه می کنیم... .
بالاخره توانستم این دوست فرهیخته و آراسته به زیور ادب را بیابم، در آلمان بود و در حال تدریس در یکی از دانشگاه های آنجا، علت را جویا شدم، گفت اعتبار علمی نداشتم، گفتند چون از «فلان کاندیدا» در انتخابات ریاست جمهوری حمایت کرده ای و طرفدار «بهمان کاندیدا» نبودی، باید بروی... . فکر کردم شوخی می کند، اصرار کردم که بگو بدانم چرا از دانشگاه رفته ای؟ پاسخ داد که باور کن به دنبال نامه رسمی رئیس دانشکده ادبیات دانشگاه تهران در دی ماه 1397 که در آن ذکر شده بود: «وضعیت ماندگاری ایشان در مورد تمدید قرارداد و کسر امتیاز در مورد ترفیع...»، با من قطع همکاری شده و اخراج شده ام... ؛ یعنی بار علمی کافی برای ادامه عضویت در هیئت علمی آن دانشگاه را نداشته ام!
در پیگیری های بعدی مطمئن شدم سخنان او کاملا درست است و به موجب نامه رسمی شماره 6585004 مورخ 17/10/1397 از دانشکده ادبیات دانشگاه تهران اخراج شده است. اما آنچه بعد از این نامه متوجه شدم، پیگیری نکردن ریاست دانشگاه تهران درخصوص شکایت او در تاریخ 29/10/1397 و نامه دسته جمعی دانشجویان آن دانشکده در حمایت از اوست!
حسین بادامچی متولد 1356 لیسانس حقوق از دانشگاه علوم رضوی مشهد و فوق لیسانس حقوق جزا و جرم شناسی از همان دانشگاه است. او در سال 1384 به دانشگاه جانز هاپکینز آمریکا می رود و دکترای تخصصی تاریخ حقوق باستان - گرایش متون حقوقی - می گیرد و در سال 1389 به ایران بازمی گردد. دانشکده حقوق و علوم سیاسی دانشگاه تهران، جایی برای او نداشته و از پذیرش او امتناع می کند، اما به دلیل تخصص بسیار ویژه ای که داشته است در دانشکده ادبیات دانشگاه تهران به عنوان مدرس شروع به کار می کند و عضو هیئت علمی قراردادی گروه تاریخ این دانشکده می شود. او که عضو افتخاری دانشگاه جانز هاپکینز در تاریخ خاور نزدیک باستان از سال 2012 تاکنون است، به دلیل تسلط در ترجمه متون و سنگ نوشته ها و الواح گلی، به تالیف و ترجمه آثار ارزشمندی مبادرت می کند که از جمله آنها می توان به «یک سند حقوقی از شوش با ویرایش و ترجمه متن اکدی» در سال 1390، «ترجمه فرمان کوروش بزرگ از متن اکدی» و تالیف «جایگاه فرمان اوروکاگینا در تاریخ شکل گیری حقوق سومری» و «اجاره نامه زمین کشاورزی؛ تحلیل سه سند حقوقی از ایلام باستان به همراه ویرایش متن اکدی» و «تحلیل روایت یهودیان از بازسازی معبد یهودیه در عهد هخامنشیان» در سال 1391 و همین طور «قانون حمورابی، تالیف و ترجمه از متن اکدی» و تالیف «وضعیت اجتماعی زن در ایران باستان»، «وصیت نامه ایلامی «گیمیل ادد» از دوره سوکل مخ ها» و «دادرسی در ایلام باستان به همراه ویرایش ترجمه فارسی و انگلیسی دو سند ایلامی» و «اصلاحات بابلی کوروش بزرگ، تبلیغات یا سیاست کشور داری» در سال 1392 و همین طور «ترجمه تاریخ حقوق، نظریه و روش، نوشته ریموند وستبروک» و تالیف «از آناتوم سومری تا اردشیر پارسی؛ نفرین در نبشته های شاهی میان رودانی و هخامنشی» و «بازگشایی جاده ابریشم تماس و برهمکنش فرهنگ های ایران و چین هم زمان با سفرهای جانگ چیان به مرزهای شرقی شاهنشاهی اشکانی» و «دین و قانون و پیدایش فکر مشروطه نوشته برایان تیرنی و ترجمه مشترک با دکتر محمد راسخ» در سال 1393 و همین طور تالیف «قراردادهای مشارکت تجاری در دوره ایلامی قدیم» و «تماس فرهنگ های ایران و چین پیش از سفرهای جانگ چیان به مرزهای شرقی شاهنشاهی اشکانی» و «از اکد تا ملوخ؛ بالندگی اقتصادی و فرهنگی سرزمین های خلیج فارس در اواخر هزاره سوم ق م» در سال 1394 و مقالات منتشر شده در نشریات معتبر علمی خارجی با موضوعاتی چون «حقوق بین الملل باستانی بابل و حمایت از بازرگانان در برابر سرقت و کلاهبرداری و جعل در قوانین بابل» اشاره کرد.
حسین بادامچی، این عضو شاخص و پیشگام انجمن حقوق شناسی، در زمره نخبگان ایران زمین است. درآمیختگی و هم افزایی دانش حقوق با تاریخ ایران باستان و بهره مندی از علوم باستان شناسی و اشراف به ترجمه متون و خطوط کهن تمدن باستان، از او چهره علمی ویژه ای ساخته بود که آینده درخشانی را برایش متصور بوده و هر روز منتظر بودم مطالب جدیدی از او منتشر شود.
چندی بود که از او بی خبر بودم و پاسخ تلفنش را نمی داد و فکر می کردم برای فرصت مطالعاتی به خارج از کشور رفته باشد؛ درست حدس زده بودم، از ایران رفته، اما نه برای فرصت مطالعاتی، بلکه مهاجرت کرده است، به دلیل اخراج از دانشگاه و تمدیدنکردن قرارداد و ارائه ندادن واحد درسی!
دکتر حسین بادامچی از سال تحصیلی گذشته، دیگر در دانشگاه تهران نیست و به اروپا مهاجرت کرده است. خبری تلخ و دردناک که نشان می دهد ما با نخبگانمان چه می کنیم... .
بالاخره توانستم این دوست فرهیخته و آراسته به زیور ادب را بیابم، در آلمان بود و در حال تدریس در یکی از دانشگاه های آنجا، علت را جویا شدم، گفت اعتبار علمی نداشتم، گفتند چون از «فلان کاندیدا» در انتخابات ریاست جمهوری حمایت کرده ای و طرفدار «بهمان کاندیدا» نبودی، باید بروی... . فکر کردم شوخی می کند، اصرار کردم که بگو بدانم چرا از دانشگاه رفته ای؟ پاسخ داد که باور کن به دنبال نامه رسمی رئیس دانشکده ادبیات دانشگاه تهران در دی ماه 1397 که در آن ذکر شده بود: «وضعیت ماندگاری ایشان در مورد تمدید قرارداد و کسر امتیاز در مورد ترفیع...»، با من قطع همکاری شده و اخراج شده ام... ؛ یعنی بار علمی کافی برای ادامه عضویت در هیئت علمی آن دانشگاه را نداشته ام!
در پیگیری های بعدی مطمئن شدم سخنان او کاملا درست است و به موجب نامه رسمی شماره 6585004 مورخ 17/10/1397 از دانشکده ادبیات دانشگاه تهران اخراج شده است. اما آنچه بعد از این نامه متوجه شدم، پیگیری نکردن ریاست دانشگاه تهران درخصوص شکایت او در تاریخ 29/10/1397 و نامه دسته جمعی دانشجویان آن دانشکده در حمایت از اوست!
 با بی تدبیری های مسئولان امر در دانشگاه تهران، استادی مودب و محترم و جوان اندیشمند و پرمغزی را از دست دادیم که نظام آموزش عالی ما جایگزینی برای او ندارد. یادم افتاد در سال 1385 هم جمع کثیری از استادان شاخص دانشگاه تهران و به ویژه دانشکده حقوق و علوم سیاسی مانند دکتر امیرناصر کاتوزیان، دکتر علی آزمایش، دکتر جمشید ممتاز، دکتر حسین بشیریه، دکتر ایرج گلدوزیان و بسیاری دیگر، ناگهان به مقام شامخ بازنشستگی نائل آمدند! و دیگرانی نیز به روش های مختلف از تدریس در دانشگاه بازماندند. اما آن دوره دوران یکه تازی های تیم احمدی نژاد بود و بنده و امثال حقیر فکر می کردیم نتیجه نگرش سیاسی بسته آنهاست، باور نمی کردیم که «سیاست زدگی» بیماری عمیق و تثبیت شده ای در سازمان دانشگاه و ساختار وزارت علوم است و خیال می کردیم با تغییر دولت و روی کارآمدن «مدعیان تدبیر و امید» درمان خواهد شد. مهم نیست که میان او و دیگر اعضای دانشکده موصوف یا دانشگاه تهران چه گذشته است، این مهم است که دانشگاه درک این مسئله را نداشته که با یک نخبه طرف است و شذوذ شخصیتی و ویژگی های رفتاری یک نابغه را باید درک کرد. متاسفم برای خودم، برای دانشگاه و برای وزارت علوم که امثال حسین بادامچی ها و حسین بشیریه ها را از دست داده است و دانشگاه تهران باید اندوهگین باشد که چنین نابغه ای دیگر از اعضای هیئت علمی او نیست.
اما نقش ما در این نخبه کشی چیست؟ چرا کسی اعتراضی به این برخورد کوته نظرانه نکرد؟ چرا جامعه به حذف نخبگانش بی تفاوت است؟ و... .
شاید پاسخ را بتوان در کتاب «جامعه شناسی نخبه کشی» تالیف دکتر علی رضاقلی که سه شخصیت قائم مقام فراهانی، امیرکبیر و مصدق را به عنوان سه نمونه اصلاحگر جامعه بررسی کرده است، یافت. 
                