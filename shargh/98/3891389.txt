چهار‌شنبه ۲۸ فروردین ۱۳۹۸
-----------------------------------------
یادداشت
-----------------------------------------
آشکار و پنهان داستان سیلاب
-----------------------------------------

                    نزول باران و جریان یافتن آب روان و فراوان بر زمین، واقعیتی ازلی-ابدی و طبیعی است که اگرچه بیرون از اراده ما رخ می دهد؛ اما بسته به اینکه چگونه آن را دریابیم، می تواند به سفره ما برکت ببخشد یا برعکس بلای جان مان شود. آنچه در روزهای پایانی سال گذشته و شروع سال نو کام مان را تلخ کرد، سیل نبود؛ عملکرد خودمان بود. اگر طبیعت و واقعیتش را نپذیریم، ناگزیر با خشم طبیعت روبه رو می شویم. واقعیت این است که هر رودخانه برای جاری شدن بستری می خواهد و حریمی دارد که نباید تصرف شود و اگر شود، سیلاب را در پی دارد. رود با بستر و حریمش «رودخانه» می شود و این را سال هاست که همه می دانند. می دانند و مکرر می گویند که با حفظ و حراست از حریم و بستر رودخانه ها، خطرات سیلاب به شکل چشمگیری کاهش می یابد. سال ها پیش وزارتخانه های نیرو و کشور و سازمان ثبت اسناد و املاک کشور بر پایه قانون، در تعیین و حفظ حدود بستر و حریم رودخانه ها نقش آفرین شدند و قانون توزیع عادلانه آب نیز «احداث هرگونه اعیانی، حفاری و دخل و تصرف در بستر و حریم رودخانه و انهار طبیعی» را ممنوع اعلام کرد. با این همه فریادهای کوتاه و بلند وزارت نیرو به جایی نرسید تا در سال های متمادی بارها شاهد دست اندازی بر پیکر رودخانه ها باشیم. در پی سیلاب های اخیر و بروز خسارت‎های جانی و مالی فراوان، نگاه ها بار دیگر و به درستی معطوف به رعایت نکردن حریم و بستر رودخانه ها و در نتیجه کوچک شدن راه جریان آب شد. مسئولان کمابیش هم نظرند که خشک سالی های متوالی مردم را به سکونت یا کشاورزی و باغ داری در بستر و جوار رودخانه ها کشانده و در نتیجه ایجاد بافت های جمعیتی و ساخت وسازهای گسترده ، عرصه بر رواناب ها تنگ شده و طغیان آنها را در پی داشته است. به نظر می رسد مشکل نه در قانون بلکه در تعلل و کوتاهی در اجرای قانون باشد. بی شک یکی از عوامل اصلی این تعلل و کوتاهی، بخشی نگری است که به موجب آن هر کسی می خواهد بیشترین بهره را از رودخانه ها ببرد. از یک سو «قلع و قمع و تخلیه آن بخش از اعیانی های موجود در بستر رودخانه ها که برای امور آب و برق مزاحم تشخیص داده شود» یا «ممنوعیت صدور هر گونه دخل و تصرف در بستر رودخانه ها از سوی اشخاص حقیقی و حقوقی» بر عهده وزارت نیرو گذاشته شده و از سوی دیگر همه ضمانت اجرائی و قدرت مانور در اختیار وزارت کشور و قوه قضائیه است. یک ارگان وظیفه تعیین بستر و حریم را بر عهده دارد؛ در حالی که متولی بهره برداری از منابع قرضه و مصالح رودخانه ای ارگان دیگری است. این وظیفه وزارت کشور است که استانداران را «به رعایت ضوابط وزارت نیرو در جلوگیری از ساخت و ساز در اراضی بستر و حریم» ملزم و «از برنامه های آزادسازی تصرفات وزارت نیرو در شورای تامین استان» حمایت کند. در همین راستا، مقرر شد با کمک وزارت راه و شهرسازی «نقشه های حد بستر و حریم در طرح های جامع» جانمایی و تثبیت شود، جلوی «ساخت و ساز و تغییر کاربری در اراضی بستر و حریم» گرفته شده و «به مالکان قانونی اراضی در بخشی از رودخانه هایی که فاقد آب گذری مطمئن سیلاب» هستند، زمین معوض داده شود. در ادامه مسیر، بنیاد مسکن نیز موظف شد جانمایی و تثبیت نقشه ‎های حد بستر و حریم در طرح های هادی روستایی را در دستور کار خود قرار دهد و وزارت راه از «نقاط گلوگاهی و فاقد آب گذری ایمن سیلاب در مسیر رودخانه های کشور» رفع انسداد کند. در قلمروهای شهری این شهرداری ها هستند که متولی برنامه ریزی و گسترش نواحی عمومی اند و نقش آفرین در حفظ حد بستر و حریم رودخانه ها. شهرداری ها در اجرای طرح های کنترل سیلاب داخل شهر، نقشی اساسی دارند و «تنظیف و نگهداری از مجاری آبی عمومی شهرها» نیز از سوی آنها انجام می شود. پیش بینی بارش - از طریق سازمان هواشناسی - در چارچوب خدمات وزارت راه و شهرسازی می گنجد و مدیریت بحران با وزارت کشور است. نتیجه این تعدد ارگان ها که از نگاه مهندسی رودخانه ، خدمات و تکالیف هر کدام، می تواند نقشی پررنگ در سیلاب و مدیریت آن ایفا کند، چیست؟ جز این است که در پی هر بحران، رشته امور در کلافی در هم پیچیده و شبکه ای تودرتو از مناسبات مدیریتی که هر یک خود را مبرا و دیگری را مقصر می دانند، گم می شود و معما همیشه لاینحل می ماند؟ جز این است که سیستمی چنین چندلایه دهه ها به افرادی، گاه از بخش خصوصی و گاه به پشتوانه نهادهای عمومی و سازمان های دولتی، میدان داده تا با وجود تاکیدات آیین نامه ای و ماده های قانونی، رودخانه را به تصرف درآوردند؟
نزول باران و جریان یافتن آب روان و فراوان بر زمین، واقعیتی ازلی-ابدی و طبیعی است که اگرچه بیرون از اراده ما رخ می دهد؛ اما بسته به اینکه چگونه آن را دریابیم، می تواند به سفره ما برکت ببخشد یا برعکس بلای جان مان شود. آنچه در روزهای پایانی سال گذشته و شروع سال نو کام مان را تلخ کرد، سیل نبود؛ عملکرد خودمان بود. اگر طبیعت و واقعیتش را نپذیریم، ناگزیر با خشم طبیعت روبه رو می شویم. واقعیت این است که هر رودخانه برای جاری شدن بستری می خواهد و حریمی دارد که نباید تصرف شود و اگر شود، سیلاب را در پی دارد. رود با بستر و حریمش «رودخانه» می شود و این را سال هاست که همه می دانند. می دانند و مکرر می گویند که با حفظ و حراست از حریم و بستر رودخانه ها، خطرات سیلاب به شکل چشمگیری کاهش می یابد. سال ها پیش وزارتخانه های نیرو و کشور و سازمان ثبت اسناد و املاک کشور بر پایه قانون، در تعیین و حفظ حدود بستر و حریم رودخانه ها نقش آفرین شدند و قانون توزیع عادلانه آب نیز «احداث هرگونه اعیانی، حفاری و دخل و تصرف در بستر و حریم رودخانه و انهار طبیعی» را ممنوع اعلام کرد. با این همه فریادهای کوتاه و بلند وزارت نیرو به جایی نرسید تا در سال های متمادی بارها شاهد دست اندازی بر پیکر رودخانه ها باشیم. در پی سیلاب های اخیر و بروز خسارت‎های جانی و مالی فراوان، نگاه ها بار دیگر و به درستی معطوف به رعایت نکردن حریم و بستر رودخانه ها و در نتیجه کوچک شدن راه جریان آب شد. مسئولان کمابیش هم نظرند که خشک سالی های متوالی مردم را به سکونت یا کشاورزی و باغ داری در بستر و جوار رودخانه ها کشانده و در نتیجه ایجاد بافت های جمعیتی و ساخت وسازهای گسترده ، عرصه بر رواناب ها تنگ شده و طغیان آنها را در پی داشته است. به نظر می رسد مشکل نه در قانون بلکه در تعلل و کوتاهی در اجرای قانون باشد. بی شک یکی از عوامل اصلی این تعلل و کوتاهی، بخشی نگری است که به موجب آن هر کسی می خواهد بیشترین بهره را از رودخانه ها ببرد. از یک سو «قلع و قمع و تخلیه آن بخش از اعیانی های موجود در بستر رودخانه ها که برای امور آب و برق مزاحم تشخیص داده شود» یا «ممنوعیت صدور هر گونه دخل و تصرف در بستر رودخانه ها از سوی اشخاص حقیقی و حقوقی» بر عهده وزارت نیرو گذاشته شده و از سوی دیگر همه ضمانت اجرائی و قدرت مانور در اختیار وزارت کشور و قوه قضائیه است. یک ارگان وظیفه تعیین بستر و حریم را بر عهده دارد؛ در حالی که متولی بهره برداری از منابع قرضه و مصالح رودخانه ای ارگان دیگری است. این وظیفه وزارت کشور است که استانداران را «به رعایت ضوابط وزارت نیرو در جلوگیری از ساخت و ساز در اراضی بستر و حریم» ملزم و «از برنامه های آزادسازی تصرفات وزارت نیرو در شورای تامین استان» حمایت کند. در همین راستا، مقرر شد با کمک وزارت راه و شهرسازی «نقشه های حد بستر و حریم در طرح های جامع» جانمایی و تثبیت شود، جلوی «ساخت و ساز و تغییر کاربری در اراضی بستر و حریم» گرفته شده و «به مالکان قانونی اراضی در بخشی از رودخانه هایی که فاقد آب گذری مطمئن سیلاب» هستند، زمین معوض داده شود. در ادامه مسیر، بنیاد مسکن نیز موظف شد جانمایی و تثبیت نقشه ‎های حد بستر و حریم در طرح های هادی روستایی را در دستور کار خود قرار دهد و وزارت راه از «نقاط گلوگاهی و فاقد آب گذری ایمن سیلاب در مسیر رودخانه های کشور» رفع انسداد کند. در قلمروهای شهری این شهرداری ها هستند که متولی برنامه ریزی و گسترش نواحی عمومی اند و نقش آفرین در حفظ حد بستر و حریم رودخانه ها. شهرداری ها در اجرای طرح های کنترل سیلاب داخل شهر، نقشی اساسی دارند و «تنظیف و نگهداری از مجاری آبی عمومی شهرها» نیز از سوی آنها انجام می شود. پیش بینی بارش - از طریق سازمان هواشناسی - در چارچوب خدمات وزارت راه و شهرسازی می گنجد و مدیریت بحران با وزارت کشور است. نتیجه این تعدد ارگان ها که از نگاه مهندسی رودخانه ، خدمات و تکالیف هر کدام، می تواند نقشی پررنگ در سیلاب و مدیریت آن ایفا کند، چیست؟ جز این است که در پی هر بحران، رشته امور در کلافی در هم پیچیده و شبکه ای تودرتو از مناسبات مدیریتی که هر یک خود را مبرا و دیگری را مقصر می دانند، گم می شود و معما همیشه لاینحل می ماند؟ جز این است که سیستمی چنین چندلایه دهه ها به افرادی، گاه از بخش خصوصی و گاه به پشتوانه نهادهای عمومی و سازمان های دولتی، میدان داده تا با وجود تاکیدات آیین نامه ای و ماده های قانونی، رودخانه را به تصرف درآوردند؟
                