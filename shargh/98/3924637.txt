پنج‌شنبه ۶ تیر ۱۳۹۸
-----------------------------------------
سرمقاله
-----------------------------------------
قوه قضائیه در گذر تاریخ
-----------------------------------------

                    هفتم تیرماه یادآور شهادت دکتر بهشتی، رئیس دیوان عالی کشور است. به همین مناسبت این واقعه در تقویم ایران، روز قوه قضائیه و هفته دادگستری نام گذاری شده است. اکنون در 40سالگی انقلاب آقای رئیسی که در سال اول انقلاب به گفته خودش 20ساله بود و در کرج به عنوان دادستان خدمت می کرد، به ریاست قوه قضائیه منصوب شده است؛ هر چند او را نمی توان از نسل دوم مدیران انقلاب به شمار آورد اما با توجه به پست اولیه ای که در انقلاب متصدی آن بود، به تعبیری دیگر می توان از ایشان به عنوان مدیر نسل دوم انقلاب یاد کرد. انقلابیونی که در کوره انقلاب آب دیده شدند و مدارج ترقی را طی کردند. با پیروزی انقلاب روحانی شاخص و توانمند دکتر سیدمحمد بهشتی به ریاست دیوان عالی کشور منصوب شد و با تصویب قانون اساسی که اداره قوه قضائیه را بر عهده شورای عالی قضائی قرار داده بود و رئیس دیوان عالی کشور، رئیس شورای عالی قضائی هم بود، هرچند گرفتاری های اولیه انقلاب خصوصا تشکیل مجلس خبرگان قانون اساسی و نقش پررنگ آیت الله بهشتی به عنوان نایب رئیس مجلس خبرگان که در واقع رئیس این مجلس بود، باعث می شد که بیشتر اوقات او صرف مدیریت مجلس خبرگان قانون اساسی و تصویب اصول آن بشود، ولی به امور قوه قضائیه هم می پرداختند. تشکیل دادگاه های متناسب با خواسته انقلابیون خصوصا دادگاه انقلاب که آقای خلخالی ریاست آن را بر عهده داشت و خود را تابع قوه قضائیه نمی دانست و روشی که در اداره دادگاه و صدور احکام قطعی یک مرحله ای به کار می برد، حساسیت ها را پیرامون قوه قضائیه در عرصه داخلی و خارجی برانگیخته بود. 
حضور در دادگستری برای روحانیون نوعی واجب کفایی تلقی می شد و به همین علت باید ساختار قضائی کشور به کلی دگرگون می شد. کمتر از 30 ماه از عمر انقلاب گذشته بود که حادثه هفتم تیر و انفجار دفتر حزب جمهوری اسلامی، بزرگ ترین حادثه تروریستی ایران به وقوع پیوست؛ حادثه ای که در آن هر سه قوه یعنی قوه قضائیه و در راس آنان دکتر بهشتی، قوه مقننه و چندین نماینده و قوه مجریه چندین وزیر و معاون رئیس جمهور را از دست دادند. ریاست شورای عالی قضائی بعد از شهادت دکتر بهشتی بر عهده آیت الله موسوی اردبیلی قرار گرفت که تا رحلت حضرت امام یعنی سال 68 ادامه یافت. در این دوره کوشش شد قوانینی مثل قانون جزای عمومی که مخالف با اسلام بودند، ملغا شوند؛ بدون اینکه قوانین اسلامی جانشین قوانین ملغا شده بشود. قانون مجازات اسلامی که در دوره شهید بهشتی آماده شد، به صورت آزمایشی تا هم اکنون هرچند مدت یک بار حسب اصل 85 قانون اساسی تمدید مهلت آزمایشی می شود. در بازنگری قانون اساسی شیوه اداره شورایی قوه قضائیه متوقف و مدیریت فردی متمرکز جایگزین آن شد. آیت الله شیخ محمد یزدی، اولین رئیس قوه قضائیه بعد از دگرگونی در مدیریت قوه قضائیه بود. آیت الله یزدی هم که مانند اعضای شورای عالی قضائی سابقه قضائی نداشت، با تکیه بر مشورت مشاورین خود سازمان قضائی قوه قضائیه را به کلی دگرگون کرد و با حذف دادسرا و مرحله تحقیق مقدماتی رسیدگی در تمامی مراحل از بدو الی الختم را برعهده یک نفر گذاشت که هم بازجو و هم دادستان و قاضی و مجری حکم بود. حضور دادگاه های عام در سازمان قضائی کشور ضربه ای بر پیکر دستگاه قضائی وارد آورد که بعد از پایان دو دوره ریاست آقای یزدی بر این دستگاه آیت الله هاشمی شاهرودی، رئیس جدید دستگاه قضائی درباره این مجموعه تعابیر انتقادی جدی داشت. 10 سال حضور آیت الله هاشمی شاهرودی در راس قوه قضائیه هم نتوانست اثرات تخریبی دوره قبل را از بین ببرد، دادسرا اعاده شد اما قوانین مربوط به دادگاه های عام کماکان در نحوه رسیدگی باقی ماند و هنوز هم دادگاه های عام وجود دارند. مهم تر از آن تاسیس نه چندان حقوقی شورای حل اختلاف در کنار محاکم دادگستری است. شورای حل اختلاف سابقه ای تاریخی در نظام قضائی ایران دارد. قبل از انقلاب در شهرها شورای داوری و در روستاها خانه های انصاف با نیت اصلاح ذات البین از طریق کدخدامنشی وجود داشتند که عمده کار این دو نهاد حل و فصل مسائل جزئی بود که نیازی به مراجعه به دادگستری نباشد. اما شوراهای حل اختلاف فعلی در واقع شعبه ای از محاکم دادگستری هستند؛ با این تفاوت که برخلاف اصل 34 قانون اساسی که دادخواهی را حق مسلم هر فرد دانسته که می تواند به منظور دادخواهی به دادگاه های صالح رجوع کند. مهم تر از آن برابر اصل 36 قانون اساسی حکم به مجازات و اجرای آن باید تنها از طریق دادگاه صالح باشد و حسب اصل 159 قانون اساسی، مرجع رسمی تظلمات و شکایات دادگستری است و تشکیل دادگاه ها و تعیین صلاحیت آنها منوط به حکم قانون است. اما اصرار روسای قبلی قوه قضائیه بر تشکیل شوراهای حل اختلاف و گسترش دایره صلاحیت آنها با وجود تصریح قانون اساسی از مسائلی است که ریاست فعلی قوه قضائیه با توجه به حضور 40ساله در دادگستری و اشراف و آشنایی کامل با مسائل این قوه باید از دامنه صلاحیت این شورا بکاهند تا برخلاف قانون اساسی، امر قضا از محاکم دادگستری خارج نشود و سرنوشت حق و حقوق مردم به دست کسانی که واجد شرایط قضاوت نیستند، نیفتد. 
دوره ریاست آیت الله آملی لاریجانی بر قوه قضائیه از ادوار تامل برانگیز در تاریخ انقلاب ایران است. آیت الله آملی لاریجانی سابقه کار اجرائی نداشت و این اولین تجربه کار جدی اجرائی و قضائی او به شمار می رفت. وقتی آیت الله آملی لاریجانی به ریاست قوه قضائیه رسیدند، حوادث بهار 88 و تشکیل دادگاه رسیدگی به اتهامات معترضان به انتخابات 88 برگزار شده بود که آیت الله آملی لاریجانی باید با توجه به حساسیت این دادگاه و نیز دیگر مسائل مربوط به انتخابات 88 درباره تعیین قضات رسیدگی کننده اقدام می کرد. شرایط حساس داخلی به همراه وضع تحریم های ظالمانه غرب و صدور شش قطع نامه ذیل فصل هفتم منشور سازمان ملل اوضاع داخلی و خارجی را تحت الشعاع خود قرار داده بود، دورزدن تحریم ها که به شعار رئیس دولت دهم تبدیل شده بود، دستمایه فساد کسانی شد که در شمایل دوست به بهانه دور زدن تحریم ها منابع مالی بزرگی را به نفع خود تصاحب کردند. ظهور قارچ گونه موسسات مالی و پرداخت سودهای افسانه ای که گاهی تا 80 درصد می شد، اشتغال را به تعطیلی کشاند و هرکس اندک سرمایه ای داشت، تحت تاثیر تبلیغات این موسسات، سرمایه اش را در اختیار آنان گذاشت. پرداخت سودهای افسانه ای کار موسسات را به بن بست کشاند و انبوه سپرده گذاران را روانه خیابان ها و سردادن شعارهای ساختارشکن کرد. 
هفتم تیرماه یادآور شهادت دکتر بهشتی، رئیس دیوان عالی کشور است. به همین مناسبت این واقعه در تقویم ایران، روز قوه قضائیه و هفته دادگستری نام گذاری شده است. اکنون در 40سالگی انقلاب آقای رئیسی که در سال اول انقلاب به گفته خودش 20ساله بود و در کرج به عنوان دادستان خدمت می کرد، به ریاست قوه قضائیه منصوب شده است؛ هر چند او را نمی توان از نسل دوم مدیران انقلاب به شمار آورد اما با توجه به پست اولیه ای که در انقلاب متصدی آن بود، به تعبیری دیگر می توان از ایشان به عنوان مدیر نسل دوم انقلاب یاد کرد. انقلابیونی که در کوره انقلاب آب دیده شدند و مدارج ترقی را طی کردند. با پیروزی انقلاب روحانی شاخص و توانمند دکتر سیدمحمد بهشتی به ریاست دیوان عالی کشور منصوب شد و با تصویب قانون اساسی که اداره قوه قضائیه را بر عهده شورای عالی قضائی قرار داده بود و رئیس دیوان عالی کشور، رئیس شورای عالی قضائی هم بود، هرچند گرفتاری های اولیه انقلاب خصوصا تشکیل مجلس خبرگان قانون اساسی و نقش پررنگ آیت الله بهشتی به عنوان نایب رئیس مجلس خبرگان که در واقع رئیس این مجلس بود، باعث می شد که بیشتر اوقات او صرف مدیریت مجلس خبرگان قانون اساسی و تصویب اصول آن بشود، ولی به امور قوه قضائیه هم می پرداختند. تشکیل دادگاه های متناسب با خواسته انقلابیون خصوصا دادگاه انقلاب که آقای خلخالی ریاست آن را بر عهده داشت و خود را تابع قوه قضائیه نمی دانست و روشی که در اداره دادگاه و صدور احکام قطعی یک مرحله ای به کار می برد، حساسیت ها را پیرامون قوه قضائیه در عرصه داخلی و خارجی برانگیخته بود. 
حضور در دادگستری برای روحانیون نوعی واجب کفایی تلقی می شد و به همین علت باید ساختار قضائی کشور به کلی دگرگون می شد. کمتر از 30 ماه از عمر انقلاب گذشته بود که حادثه هفتم تیر و انفجار دفتر حزب جمهوری اسلامی، بزرگ ترین حادثه تروریستی ایران به وقوع پیوست؛ حادثه ای که در آن هر سه قوه یعنی قوه قضائیه و در راس آنان دکتر بهشتی، قوه مقننه و چندین نماینده و قوه مجریه چندین وزیر و معاون رئیس جمهور را از دست دادند. ریاست شورای عالی قضائی بعد از شهادت دکتر بهشتی بر عهده آیت الله موسوی اردبیلی قرار گرفت که تا رحلت حضرت امام یعنی سال 68 ادامه یافت. در این دوره کوشش شد قوانینی مثل قانون جزای عمومی که مخالف با اسلام بودند، ملغا شوند؛ بدون اینکه قوانین اسلامی جانشین قوانین ملغا شده بشود. قانون مجازات اسلامی که در دوره شهید بهشتی آماده شد، به صورت آزمایشی تا هم اکنون هرچند مدت یک بار حسب اصل 85 قانون اساسی تمدید مهلت آزمایشی می شود. در بازنگری قانون اساسی شیوه اداره شورایی قوه قضائیه متوقف و مدیریت فردی متمرکز جایگزین آن شد. آیت الله شیخ محمد یزدی، اولین رئیس قوه قضائیه بعد از دگرگونی در مدیریت قوه قضائیه بود. آیت الله یزدی هم که مانند اعضای شورای عالی قضائی سابقه قضائی نداشت، با تکیه بر مشورت مشاورین خود سازمان قضائی قوه قضائیه را به کلی دگرگون کرد و با حذف دادسرا و مرحله تحقیق مقدماتی رسیدگی در تمامی مراحل از بدو الی الختم را برعهده یک نفر گذاشت که هم بازجو و هم دادستان و قاضی و مجری حکم بود. حضور دادگاه های عام در سازمان قضائی کشور ضربه ای بر پیکر دستگاه قضائی وارد آورد که بعد از پایان دو دوره ریاست آقای یزدی بر این دستگاه آیت الله هاشمی شاهرودی، رئیس جدید دستگاه قضائی درباره این مجموعه تعابیر انتقادی جدی داشت. 10 سال حضور آیت الله هاشمی شاهرودی در راس قوه قضائیه هم نتوانست اثرات تخریبی دوره قبل را از بین ببرد، دادسرا اعاده شد اما قوانین مربوط به دادگاه های عام کماکان در نحوه رسیدگی باقی ماند و هنوز هم دادگاه های عام وجود دارند. مهم تر از آن تاسیس نه چندان حقوقی شورای حل اختلاف در کنار محاکم دادگستری است. شورای حل اختلاف سابقه ای تاریخی در نظام قضائی ایران دارد. قبل از انقلاب در شهرها شورای داوری و در روستاها خانه های انصاف با نیت اصلاح ذات البین از طریق کدخدامنشی وجود داشتند که عمده کار این دو نهاد حل و فصل مسائل جزئی بود که نیازی به مراجعه به دادگستری نباشد. اما شوراهای حل اختلاف فعلی در واقع شعبه ای از محاکم دادگستری هستند؛ با این تفاوت که برخلاف اصل 34 قانون اساسی که دادخواهی را حق مسلم هر فرد دانسته که می تواند به منظور دادخواهی به دادگاه های صالح رجوع کند. مهم تر از آن برابر اصل 36 قانون اساسی حکم به مجازات و اجرای آن باید تنها از طریق دادگاه صالح باشد و حسب اصل 159 قانون اساسی، مرجع رسمی تظلمات و شکایات دادگستری است و تشکیل دادگاه ها و تعیین صلاحیت آنها منوط به حکم قانون است. اما اصرار روسای قبلی قوه قضائیه بر تشکیل شوراهای حل اختلاف و گسترش دایره صلاحیت آنها با وجود تصریح قانون اساسی از مسائلی است که ریاست فعلی قوه قضائیه با توجه به حضور 40ساله در دادگستری و اشراف و آشنایی کامل با مسائل این قوه باید از دامنه صلاحیت این شورا بکاهند تا برخلاف قانون اساسی، امر قضا از محاکم دادگستری خارج نشود و سرنوشت حق و حقوق مردم به دست کسانی که واجد شرایط قضاوت نیستند، نیفتد. 
دوره ریاست آیت الله آملی لاریجانی بر قوه قضائیه از ادوار تامل برانگیز در تاریخ انقلاب ایران است. آیت الله آملی لاریجانی سابقه کار اجرائی نداشت و این اولین تجربه کار جدی اجرائی و قضائی او به شمار می رفت. وقتی آیت الله آملی لاریجانی به ریاست قوه قضائیه رسیدند، حوادث بهار 88 و تشکیل دادگاه رسیدگی به اتهامات معترضان به انتخابات 88 برگزار شده بود که آیت الله آملی لاریجانی باید با توجه به حساسیت این دادگاه و نیز دیگر مسائل مربوط به انتخابات 88 درباره تعیین قضات رسیدگی کننده اقدام می کرد. شرایط حساس داخلی به همراه وضع تحریم های ظالمانه غرب و صدور شش قطع نامه ذیل فصل هفتم منشور سازمان ملل اوضاع داخلی و خارجی را تحت الشعاع خود قرار داده بود، دورزدن تحریم ها که به شعار رئیس دولت دهم تبدیل شده بود، دستمایه فساد کسانی شد که در شمایل دوست به بهانه دور زدن تحریم ها منابع مالی بزرگی را به نفع خود تصاحب کردند. ظهور قارچ گونه موسسات مالی و پرداخت سودهای افسانه ای که گاهی تا 80 درصد می شد، اشتغال را به تعطیلی کشاند و هرکس اندک سرمایه ای داشت، تحت تاثیر تبلیغات این موسسات، سرمایه اش را در اختیار آنان گذاشت. پرداخت سودهای افسانه ای کار موسسات را به بن بست کشاند و انبوه سپرده گذاران را روانه خیابان ها و سردادن شعارهای ساختارشکن کرد. 
مشکلات قوه قضائیه بیشتر شد، خشت خصوصی سازی از همان ابتدا کج گذاشته شد و سرمایه های ملی به بهانه اجرائی شدن اصل 44 قانون اساسی از ید دولت خارج و در اختیار کسانی قرار گرفت که رانت مخصوص خود را داشتند. اقتصاد جدیدی با نام - خصولتی- در کنار اقتصاد دولتی و خصوصی و تعاونی سر برآورد. در چنین شرایطی بود که رئیس قوه قضائیه وقت، آیت الله لاریجانی، درصدد برخورد با مفسدان اقتصادی برآمد؛ اما شیوه رسیدگی این بار مانند دوره ای که مشاوران آیت الله یزدی نسخه دادگاه های عام را برای ایشان پیچیدند، با نسخه تشکیل دادگاه های رسیدگی کننده به مفاسد اقتصادی همراه شد. نخست با اصطلاح اصلاح قانون آیین دادرسی کیفری مصوب سال 1392 که یک روز هم اجرائی نشده بود، حضور وکلا را در دادگاه های مفاسد اقتصادی محدود به تعیین وکلایی کردند که مورد وثوق و تایید رئیس قوه قضائیه باشد، اصلاحیه ای که آقای علی مطهری، نماینده مجلس و نایب رئیس سابق آن، اعلام می کند «این اصلاحیه تنها در کمیسیون قضائی صورت گرفت و به صحن علنی نیامد...» که اگر درست باشد، اصلاحات قانون آیین دادرسی کیفری قانونی نیست و آنچه تاکنون رسیدگی شده است، جنبه قانونی ندارد. علاوه بر اصلاحیه های قانون آیین دادرسی کیفری در مرداد 1397 رئیس قوه قضائیه وقت از مقام معظم رهبری مجوز رسیدگی به مفاسد اقتصادی در شعب ویژه از دادگاه انقلاب را خواستار شدند که براساس این دستور شعبی از دادگاه انقلاب با ترکیب سه نفر قاضی برای رسیدگی سریع و انقلابی به مفاسد اقتصادی تشکیل شد. از مختصات این دادگاه ها می توان به موارد زیر اشاره کرد:
1-قرار بازداشت موقت متهمان تا ختم رسیدگی و صدور حکم قطعی 
2-یک مرحله ای و قطعی بودن احکام و سلب حق تجدید نظر و فرجام جز درباره احکام اعدام 
3-کوتاه شدن مهلت تجدید نظر برای احکام اعدام در دیوان عالی کشور به 10 روز 
4-غیرقابل اعتراض بودن احکام این دادگاه ها و ممنوع شدن هرگونه تعلیق و تخفیف احکام صادره در مجازات اخلالگران و مفسدان اقتصادی. 
- مفاد تبصره ذیل ماده 48 قانون آیین دادرسی کیفری درباره وکیل، در این دادگاه ها هم مجری باشد. 
با فوت آیت الله هاشمی شاهرودی و انتصاب آیت الله لاریجانی به ریاست مجمع تشخیص مصلحت نظام، آقای رئیسی قبل از اتمام دوره پنج ساله دوم آقای لاریجانی به ریاست قوه قضائیه منصوب شد. 
با فوت آیت الله واعظ طبسی، آقای رئیسی به ریاست آستان قدس رضوی منصوب شده بود، انتصابی که ایشان را از دادگستری جدا کرد تا اینکه نزدیک به سه سال بعد مجددا به قوه قضائیه پیوست؛ اما این بار در قامت رئیس قوه قضائیه. با کنکاشی در حوادث زمانه انتصاب روسای قبلی قوه قضائیه به این مهم واقف می شویم که زمانه فعلی حساس ترین دوره قوه قضائیه است؛ قوه ای با 17 میلیون پرونده قضائی، با 270 هزار زندانی و هزاران پرونده مفاسد اقتصادی با دادگاه هایی که از سوی رئیس قبلی قوه قضائیه درخواست شده است. 
 آقای رئیسی برآمده از قوه قضائیه که 37 سال از عمر جمهوری اسلامی را در این قوه گذراند، وارث قوه ای است که آبادتر از زمان تصدی آیت الله شاهرودی بر این قوه نیست؛ اما یک تفاوت اساسی شخص آقای رئیسی با مرحوم آیت الله شاهرودی دارد؛ رئیسی فرزند همین قوه قضائیه است. در همه پست ها از دادیاری و دادستانی تا دادستانی کل و معاونت اول رئیس قوه قضائیه را طی کرده است و همین مشخصه ویژه است که سطح توقعات از او را در جامعه حقوقی بالا برده است. باید صبر کرد و دید که درهای قوه قضائیه بر پاشنه ای دیگر خواهد چرخید؟
                