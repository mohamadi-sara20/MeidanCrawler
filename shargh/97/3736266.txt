یک‌شنبه ۹ اردیبهشت ۱۳۹۷
-----------------------------------------
یادداشت
-----------------------------------------
شهری در شان تهرانی ها
-----------------------------------------

                    شورا و شهرداری تهران در دوره پنجم، برنامه ریزی کرده بودند تا در مدت چهار سال به اهداف مشترکشان که همان خواسته های مردم است، برسند اما بیماری شهردار تهران به صورت ناگهانی رخ داد و ما را با چالش روبه رو کرد و این در حالی بود که همه تلاش خود را برای مدیریت این موضوع انجام دادیم. باوجوداین، امیدواریم در انتخاب شهردار، گزینه مناسبی را داشته باشیم تا بتوانیم تمامی برنامه هایی را که موجب انتخاب ما ازسوی شهروندان شده بود، همچنان پیش ببریم. مهم ترین برنامه شورا در زمان باقی مانده از عمر شورای پنجم، ساختن شهری در شان پایتخت ایران است. موضوع شفافیت در شورای پنجم از اولویت هاست و امیدواریم بر حضانت و نظارت بر چگونگی هزینه کرد منابع اقتصادی مردم که همان بیت المال است، همچنان پافشاری کرده و در کنار آن پروژه هایی مرتبط با شکوفایی شهر و ثروت آفرینی شهروندان تهران را پیش ببریم. تهران شهری با پتانسیل های متنوع و نیازهای متعدد است که ما همه سعی خود را برای استفاده از این پتانسیل ها برای برطرف کردن نیازهای مردم انجام می دهیم و امیدواریم پس از چهار سال تهران به عنوان قلب گردشگری جهان و کشور پیشرفته منطقه شناخته شود.امیدوارم شورا بتواند تا پایان عمر این دوره حل مشکلاتی همچون آسیب های اجتماعی، ساخت وسازها و تخریب باغات را در مسیری منطقی قرار دهد.
                