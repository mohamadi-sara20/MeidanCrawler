دو‌شنبه ۱۲‌شهریور ۱۳۹۷
-----------------------------------------
type_unknown
-----------------------------------------
مقام معظم رهبری: قرارگاه پدافند هوایی در خط مقدم مقابله با دشمنان است
-----------------------------------------

                    پایگاه اطلاع رسانی مقام معظم رهبری: حضرت آیت الله خامنه ای فرمانده معظم کل قوا ظهر روز یکشنبه در دیدار فرماندهان و مسئولان قرارگاه پدافند هوایی ارتش جمهوری اسلامی ایران، این قرارگاه را بخشی بسیار حساس از نیروهای مسلح و در خط مقدم مقابله با دشمنان ایران خواندند و بر افزایش آمادگی ها و توانمندی های پدافند هوایی و کارکنان آن تاکید کردند. در این دیدار که به مناسبت روز پدافند هوایی برگزار شد، حضرت آیت الله خامنه ای با تاکید بر اینکه از لحاظ محاسبات سیاسی احتمال وقوع جنگ نظامی وجود ندارد، افزودند: «در عین حال، نیروهای مسلح باید با هوشیاری و با مدیریت کارآمد و چابک، توانایی های انسانی و تجهیزاتی خود را روز به روز ارتقا دهند و بدانند هر گامی که در جهت تقویت آمادگی های نیروهای مسلح برداشته شود، یک عبادت و حسنه در نزد پروردگار متعال است.» در این دیدار، امیر سرتیپ علیرضا صباحی فرد، فرمانده قرارگاه پدافند هوایی خاتم الانبیا(ص) ارتش، گزارشی از اقدامات و برنامه های این قرارگاه بیان کرد.آغاز جلسات درس مقام معظم رهبری در سال تحصیلی جدیدهمچنین نخستین جلسه درس خارج فقه حضرت آیت الله العظمی خامنه ای در سال تحصیلی جدید، صبح روز یکشنبه با حضور جمعی از فضلا و طلاب علوم دینی در حسینیه امام خمینی (رحمه الله) برگزار شد.بازدید رئیس دفتر فرماندهی معظم کل قوا از جت جنگنده کوثررئیس دفتر فرماندهی معظم کل قوا به مناسبت 31 مرداد، سالروز صنعت دفاعی ضمن بازدید از جت جنگنده کوثر، در جریان آخرین دستاوردهای این وزارتخانه قرار گرفت. به گزارش ایسنا، سردار سرتیپ بسیجی محمد شیرازی و هیئت همراه با حضور در نمایشگاه دستاوردهای وزارت دفاع که به مناسبت 31 مرداد سالروز صنعت دفاعی برپاشده است، از جت جنگنده کوثر به عنوان جدیدترین دستاورد حوزه هوایی وزارت دفاع بازدید کرد و با توضیحات مسئولان نمایشگاه در جریان ساخت این جنگنده تماما ایرانی قرار گرفت. در این بازدید که معاون امور صنعتی وزارت دفاع سردار شیرازی را همراهی می کرد، امیر سرتیپ بنی طرفی، مدیرعامل سازمان صنایع هوایی با تشریح چگونگی ساخت این جنگنده گفت: امروز بحمدالله صنعت دفاعی کشور توسط جوانان برومند، متعهد و توانمند کشورمان در وزارت دفاع با نصب العین قراردادن هدایت های پیامبرگونه امام راحل عظیم الشان و خلف صالح ایشان و فرمانده معظم کل قوا حضرت امام خامنه ای (مدظله العالی)، به اوج بالندگی و توانمندی رسیده و توانایی تامین نیازمندی های نیروهای مسلح کشورمان را در کمترین زمان ممکن دارند. مدیرعامل سازمان هوایی تاکید کرد: متخصصان صنعت دفاعی توانسته اند بدون کوچک ترین وابستگی به خارج از کشور با بهره گیری از ظرفیت داخلی به این دستاورد مهم دست یافته و امروز می توانیم ادعا کنیم که دارای یک جنگنده بومی با تلاش دانشمندان و فرهیختگان داخلی هستیم.رئیس دفتر فرماندهی معظم کل قوا همچنین از دستاوردهای این وزارتخانه در حوزه های هوایی، دریایی، الکترونیک تسلیحات، خودرویی، مهمات، رزم زمینی، ادوات و مهندسی دفاعی، فناوری های پیشرفته، بومی و دانش بنیان که محصول تلاش، ابتکار و دانش محققان و متخصصان صنعت دفاعی است و اثر مستقیمی بر افزایش توان رزمی نیروهای مسلح و قدرت بازدارندگی دارد، بازدید کرد.
                