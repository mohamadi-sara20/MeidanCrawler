شنبه ۱۹ خرداد ۱۳۹۷
-----------------------------------------
یادداشت
-----------------------------------------
«حق بر امیدواری ملی»
-----------------------------------------

                    مام میهن، این روزها دشمنی غدارتر از «ناامیدواری» در کمین ندارد؛ تلاش برای خشکانیدن بذر امید به تحقیق یک خطر ملی و بزرگ ترین دشمن اصلاح، توسعه، خودشکوفایی و رونق ملی است. برای یک جامعه دیرینه مند و متکی به تمدن چندین هزار ساله که به روایت «هگل» نخستین ملت تاریخی و اولین امپراتوری تاریخ را با هزاران برگ زرین و قهرمان نامدار در کارنامه خود داشته و اکنون نیز 60 درصد جامعه آماری نوجوان و جوان را در ترکیب جمعیتی خود دارد، انتشار آمار کاهش شاخص های امیدواری عمومی یک نهیب غرامت بار و سلاح روانی کشتار جمعی است. ضحاک خردخوار استعداد جامعه آرمانی ایرانی هجمه علیه «امنیت روانی» و روحیه «امیدواری» در جامعه ایران است. کجاست درفش کاویانی و کاوه آهنگری که علیه دژخیم ناامیدی قیام کند و اراده ملی را برای تغییر در تک تک ایرانیان برانگیزاند که «خداوند سرنوشت هیچ قومی را تغییر ندهد مگر از انفاس خود آغاز کنند»؛ اما در این زمینه ملاحظاتی حائز اهمیت است:1. جامعه کلنگی مثل خانه کلنگی، افق ندارد؛ ترس از فروریختن، منهدم کننده بنای امید به ساختن است. در یک خانه کلنگی مشرف به خرابی انگیزه و داعی برنمی خیزد تا طاقی برقرار و آبادی تمهید، نهالی غرس و هزینه ای تدارک شود؛ بیم از آینده مبهم و شکننده مستظهر به قوانین ملتهب و ضوابط متغیر تا اقتصاد پرنوسان و ارزش پول ملی شناور مساوی با مرگ زمستانی منهای امید بهاری است. قوه الهام بخش آینده «امید» است که انگیزه را تداعی، بهروزی را تصور، شکوفایی را تصدیق، اراده را تحکیم، تکاپو را تولید و میل ساختن را تکثیر می کند.2. سانسور علت و معلول های ناامیدکننده و تخفیف دردهای اجتماعی و تعارف در تشخیص بیماری مجاز نیست و حتی گاهی وضعیت را برگشت ناپذیرتر می کند. باید عیان و آشکارا، بدون کتمان و غریبه پنداری مردم، درد را شناخت و درمان را بی پیرایه با ایشان به گفت وگو گذاشت. از آمار خشونت و عصبانی بودن مردم تا طلاق، از خودکشی و دعاوی دادگاه ها تا جامعه کیفری زندانیان، از میزان فساد و افول شاخص سطح اعتماد عمومی تا تخریب محیط زیست و تعدی به کودکان، همه دلالت های منفی دارد؛ ولی نگفتن و لاپوشانی قطعا راه حل نیست، هرچند کوته زمانی ارزش تسکینی داشته باشد. با مردم صریح باشیم و مشارکت آنها را در تشخیص و درمان استمداد کنیم.3. از ظرفیت های دینی و ملی برای ایجاد امیدواری به اندازه بزرگی هایشان بهره نگرفته ایم. جان مایه دین اسلام امیدواری است. بدترین کبایر در درگاه الهی دو واژه یاس و قنوط است که در فرهنگ قرآن کریم هم تراز کفر است. پمپاژ امیدواری به جامعه حتما با توکل به لطف خدا و غایت هستی در مسیر تکامل، اطمینان به نفس شهروندان را بالا خواهد برد. استفاده بهینه از مفاهیم امیدبخش دینی در معارف اسلامی و ادعیه و مواریث تمدنی ایرانی یک رسالت برای مراجع فرهنگی و رسانه های ملی و تریبون های عمومی است. صدای نمازهای جمعه و بلندگوهای رسمی و غیررسمی دینی باید تداعی لطف، مهر، شادی، امید، توسعه، وحدت، تحمل، رواداری، خشونت پرهیزی، اخلاق گرایی، عدالت خواهی، ریاستیزی، منع چاپلوسی، صداقت، اعتماد و تقویت روحیه مشارکت جمعی برای رسیدن به موفقیت های بزرگ و کوچک باشد.4. به بسیجی ملی برای ترویج حس امید در آحاد ملت ایران نیاز داریم. مردم ایران همبستگی های خود را در یک کل واحد به نام ایران به مناسبت های مختلف نشان داده اند. تبعیض، تمایز، تفرقه و ناخودی کردن شماری از ایرانیان حتما یک بلیه ناروا و جفا به ملت یکپارچه ایران است. تکثر ها نعمت است و ایجاد همبستگی و حس یکی بودن ضمن رقابت برای بهبود و اصلاح، یک ضرورت. به تعبیر ارسطو باید سه رکن ترغیب، شامل منطق، احساس و اخلاق را در افواه عمومی فعال و از القای عوامل ناامیدکننده اجتناب کنیم. به جای تحقیر مکرر و ما نمی توانیم های مستمر، زمینه های مثبت و موثر ملت خود را نشان داده و تقویت کنیم.5. ایجاد روحیه شادی و نشاط عمومی نیازمند یک راهبرد جدی است. به قول فردوسی «چو شادی بکاهد، بکاهد روان/ خرد ناتوان گردد اندر میان». باید برای شادی جامعه برنامه ریزی شود. جامعه افسرده و شهروند سرخورده پل های پشت سر و پیش رو را ویران دیده و عنصر کنشگر و خلاق و آزاده ای نیست که بتواند نقش موثر اجتماعی را برای توسعه و اهداف بزرگ ملی بازی کند. در این فضا، مواد تخدیری برای بریدن از اطراف تنها تسکین تجویزی است یا قهرکردن و بریدن و مهاجرت و جلای وطن؛ اما جامعه شاد، مملو از جوش و خروش و مطالبه و سوال و آزادی گرایی است.مام میهن، این روزها دشمنی غدارتر از «ناامیدواری» در کمین ندارد؛ تلاش برای خشکانیدن بذر امید به تحقیق یک خطر ملی و بزرگ ترین دشمن اصلاح، توسعه، خودشکوفایی و رونق ملی است. برای یک جامعه دیرینه مند و متکی به تمدن چندین هزار ساله که به روایت «هگل» نخستین ملت تاریخی و اولین امپراتوری تاریخ را با هزاران برگ زرین و قهرمان نامدار در کارنامه خود داشته و اکنون نیز 60 درصد جامعه آماری نوجوان و جوان را در ترکیب جمعیتی خود دارد، انتشار آمار کاهش شاخص های امیدواری عمومی یک نهیب غرامت بار و سلاح روانی کشتار جمعی است. ضحاک خردخوار استعداد جامعه آرمانی ایرانی هجمه علیه «امنیت روانی» و روحیه «امیدواری» در جامعه ایران است. کجاست درفش کاویانی و کاوه آهنگری که علیه دژخیم ناامیدی قیام کند و اراده ملی را برای تغییر در تک تک ایرانیان برانگیزاند که «خداوند سرنوشت هیچ قومی را تغییر ندهد مگر از انفاس خود آغاز کنند»؛ اما در این زمینه ملاحظاتی حائز اهمیت است:1. جامعه کلنگی مثل خانه کلنگی، افق ندارد؛ ترس از فروریختن، منهدم کننده بنای امید به ساختن است. در یک خانه کلنگی مشرف به خرابی انگیزه و داعی برنمی خیزد تا طاقی برقرار و آبادی تمهید، نهالی غرس و هزینه ای تدارک شود؛ بیم از آینده مبهم و شکننده مستظهر به قوانین ملتهب و ضوابط متغیر تا اقتصاد پرنوسان و ارزش پول ملی شناور مساوی با مرگ زمستانی منهای امید بهاری است. قوه الهام بخش آینده «امید» است که انگیزه را تداعی، بهروزی را تصور، شکوفایی را تصدیق، اراده را تحکیم، تکاپو را تولید و میل ساختن را تکثیر می کند.2. سانسور علت و معلول های ناامیدکننده و تخفیف دردهای اجتماعی و تعارف در تشخیص بیماری مجاز نیست و حتی گاهی وضعیت را برگشت ناپذیرتر می کند. باید عیان و آشکارا، بدون کتمان و غریبه پنداری مردم، درد را شناخت و درمان را بی پیرایه با ایشان به گفت وگو گذاشت. از آمار خشونت و عصبانی بودن مردم تا طلاق، از خودکشی و دعاوی دادگاه ها تا جامعه کیفری زندانیان، از میزان فساد و افول شاخص سطح اعتماد عمومی تا تخریب محیط زیست و تعدی به کودکان، همه دلالت های منفی دارد؛ ولی نگفتن و لاپوشانی قطعا راه حل نیست، هرچند کوته زمانی ارزش تسکینی داشته باشد. با مردم صریح باشیم و مشارکت آنها را در تشخیص و درمان استمداد کنیم.3. از ظرفیت های دینی و ملی برای ایجاد امیدواری به اندازه بزرگی هایشان بهره نگرفته ایم. جان مایه دین اسلام امیدواری است. بدترین کبایر در درگاه الهی دو واژه یاس و قنوط است که در فرهنگ قرآن کریم هم تراز کفر است. پمپاژ امیدواری به جامعه حتما با توکل به لطف خدا و غایت هستی در مسیر تکامل، اطمینان به نفس شهروندان را بالا خواهد برد. استفاده بهینه از مفاهیم امیدبخش دینی در معارف اسلامی و ادعیه و مواریث تمدنی ایرانی یک رسالت برای مراجع فرهنگی و رسانه های ملی و تریبون های عمومی است. صدای نمازهای جمعه و بلندگوهای رسمی و غیررسمی دینی باید تداعی لطف، مهر، شادی، امید، توسعه، وحدت، تحمل، رواداری، خشونت پرهیزی، اخلاق گرایی، عدالت خواهی، ریاستیزی، منع چاپلوسی، صداقت، اعتماد و تقویت روحیه مشارکت جمعی برای رسیدن به موفقیت های بزرگ و کوچک باشد.4. به بسیجی ملی برای ترویج حس امید در آحاد ملت ایران نیاز داریم. مردم ایران همبستگی های خود را در یک کل واحد به نام ایران به مناسبت های مختلف نشان داده اند. تبعیض، تمایز، تفرقه و ناخودی کردن شماری از ایرانیان حتما یک بلیه ناروا و جفا به ملت یکپارچه ایران است. تکثر ها نعمت است و ایجاد همبستگی و حس یکی بودن ضمن رقابت برای بهبود و اصلاح، یک ضرورت. به تعبیر ارسطو باید سه رکن ترغیب، شامل منطق، احساس و اخلاق را در افواه عمومی فعال و از القای عوامل ناامیدکننده اجتناب کنیم. به جای تحقیر مکرر و ما نمی توانیم های مستمر، زمینه های مثبت و موثر ملت خود را نشان داده و تقویت کنیم.5. ایجاد روحیه شادی و نشاط عمومی نیازمند یک راهبرد جدی است. به قول فردوسی «چو شادی بکاهد، بکاهد روان/ خرد ناتوان گردد اندر میان». باید برای شادی جامعه برنامه ریزی شود. جامعه افسرده و شهروند سرخورده پل های پشت سر و پیش رو را ویران دیده و عنصر کنشگر و خلاق و آزاده ای نیست که بتواند نقش موثر اجتماعی را برای توسعه و اهداف بزرگ ملی بازی کند. در این فضا، مواد تخدیری برای بریدن از اطراف تنها تسکین تجویزی است یا قهرکردن و بریدن و مهاجرت و جلای وطن؛ اما جامعه شاد، مملو از جوش و خروش و مطالبه و سوال و آزادی گرایی است.6. متولیان جامعه و خاصه مسئولان باید در اندیشه و رفتار خود تغییر ایجاد کنند. از رویه به کارگیری دوباره بازنشسته ها تا تکرار تکراری ها و میدان ندادن به جوانان تا شیوه سخن گفتن با جامعه تا مدیران مادام العمر تا گزینش های استعدادشکن همه برای امید جامعه خطرساز است. تحدید آزادی بیان یا هراس از حوزه عمومی غیردولتی و غیررسمی تا تمرکزگرایی افراطی در نحوه اداره امور عمومی یک سم مهلک برای جامعه پویاست. در جامعه آزاد و باز است که نشاط و پویایی حاصل از تضارب افکار و تعامل جریان های متکثر و تعاطی اندیشه ها، انگیزه برای اصلاح و تغییر و امید به آینده ایجاد می شود. جامعه تک صدایی محکوم به فسردگی و انجماد است.7. شیوه محاوره کارگزاران عمومی و رسانه ها با مردم باید عوض شود. از نحوه پوشش تا نطق و گویش همه باید یاس ستیز و امیدآفرین باشد. نقل است که رئیس سابق بانک مرکزی یکی از کشورهای پیشرفته سعی می کرد از ظاهرشدن در برابر دوربین و پذیرفتن مصاحبه احتیاط و امتناع ورزد. خبرنگار دلیلش را از او پرسیده و پاسخ داده بود که حساسیت شغلی اش به صورتی است که اگر روزی لبخندی بر گوشه لبش نباشد یا چهره اش کمی ژولیده تر و رنگ و رویش کمی بی حال تر از معمول باشد، برداشت افکار عمومی این خواهد بود که وضعیت اقتصادی کشور رو به افول است و انگیزه تجارت و سرمایه گذاری در جامعه کاهش می یابد و بلافاصله چند درصد بر بازار سهام و شاخص های بورس تاثیر منفی می گذارد. نکته اینکه حتی لبخندنزدن مسئولان امر در برابر دوربین امری مضر و مخرب است و آثار منفی در امنیت روانی جامعه ایجاد می کند.8. باید تفهیم شود که امیدواری صرفا محصول یک جامعه خجسته یا اقتصاد پویا و سیستم امنیتی با صلابت نیست؛ بلکه علت موجده و مبقیه به زندگانی و زیست شایسته است. امنیت روانی و روحیه مثبت و انگیزه سازندگی و علاقه مندی به کار و خلاقیت و حس امیدواری در سطح جامعه است که پیش نیاز حل مشکلات اقتصادی و سیاسی و قدم برداشتن در مسیر پیشرفت و توسعه است. جامعه آبستن ناامنی روانی و احساس بد داشتن به محیط اطراف توام با اضطراب و بی ثباتی، زمینه شکوفایی اقتصادی و سیاسی و فرهنگی را برهوتی بی رمق کرده و خود در آن می خشکد.9. رفتار مسئولانه و متعهدانه در قبال ملت شایسته ایران با این همه ثروت و ظرفیت یک رسالت ملی در روند توسعه پایدار و انسانی است. باید همکاری جمعی را به مثابه یک ارزش تلقی و مردم را به سوی همبستگی و کنش در نهادهای مدنی و صنفی، حزبی، مطبوعاتی، علمی و اقتصادی سوق دهیم. تزریق ناامیدی و تضعیف روحیه ملی و ایجاد حس ناامنی و بی ثباتی در جامعه از هر آستینی بیرون آید، شمشیر آخته دشمنی با مردم و نوباوگان ایده ساز میهن است. به فکر وطن باشیم و امیدواری ملی را یک حق دانسته و در پایش و استیفای آن بکوشیم که به قول پروین اعتصامی «سرسبز آن درخت که از تیشه ایمن است/ فرخنده آن امید که حرمان نمی شود».
                