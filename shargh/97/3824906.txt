پنج‌شنبه ۳ آبان ۱۳۹۷
-----------------------------------------
خبر
-----------------------------------------
دلیل تحریم های جدید آمریکا از دیدگاه ظریف
-----------------------------------------

                    فارس: وزیر امور خارجه ایران دیروز به اقدام وزارت خزانه داری آمریکا در تحریم دو شهروند ایرانی به بهانه ادعایی حمایت از طالبان واکنش نشان داد. محمدجواد ظریف در صفحه توییتر خود نوشت: «خزانه داری آمریکا، برای منحرف کردن اذهان از اخبار مربوط به قساوت سعودی ها در استانبول و سراسر یمن- طبیعتا هم زمان با سفر [وزیر خزانه داری] به عربستان- ایران را بابت «حمایت» از گروه ضدایرانی طالبان تحریم می کند. این را هم به راحتی نادیده می گیرند که آمریکا هم اکنون مشغول مذاکره با همان طالبان است و نوچه هایش مدت ها از این گروه حمایت کرده اند».
                