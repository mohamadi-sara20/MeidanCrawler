دو‌شنبه ۲۸ خرداد ۱۳۹۷
-----------------------------------------
یادداشت
-----------------------------------------
پیروزی فوتبال و هیجانات زودگذر
-----------------------------------------

                    نمی دانم چرا درباره فوتبال قهرمانی احساسی مثل بقیه هم وطنانم ندارم که از شوق پیروزی بر تیم مراکش پایکوبی کردند. در مقابل، این نوع هیجانات را کاذب اما قابل احترام می دانم. یاد مقاله اوایل دهه 70 یکی از فوتبالیست های سابق افتادم که سابقه مخالفت سیاسی در رژیم گذشته را داشت. مقاله او در مجله خودش، «آرش»، در خارج کشور چاپ شده بود. در آن مقاله با ارائه آمار، ضمن نقد اقتصاد فوتبال، مقایسه ای میان شاخص فقر با تب فوتبال در کشورهای در حال توسعه انجام شده بود که جالب بود. برزیل از جمله شواهد مهم مورد استناد این مقاله بود؛ درحالی که فوتبال برزیل زبانزد همگان شده بود، آمار کودکان ولگرد در خیابان های سائوپائولو به حدود نیم میلیون می رسید. با خودم فکر می کردم علت چیست؟ چرا مردم برزیل به جای این همه هیجانی که برای فوتبال به خرج می دهند، همت نمی کنند تا فقرشان را ریشه کن کنند؟ همین طور فکر می کردم چه ایرادی دارد تب فوتبال موجب فراموشی رنج فقر شود، حتی به قدر چند روز یا چند هفته و مگر چه اشکالی دارد مردم برزیل غرق در رنج فقر و فساد باشند، اما به فوتبالشان هم دلخوش باشند؟ این فکر متناقض خیلی دوام نیافت چون در آن موقع فوتبال ایران در حد و اندازه ای نبود که جهانی شود. اما دیری نپایید که چنین شد و ایران در اواخر دهه 70 شمسی به جام جهانی فوتبال راه یافت و پیروزی بر استرالیا در تهران غوغایی به پا کرد. آن شب نگارنده هم که با خودرو در خیابان بودم، میان گروهی از جوان ها گرفتار شدم و ماشین هایی را که بوق نمی زدند، با تکان های شدید، راننده و خودرو را با هم به رقص درمی آوردند؛ این گونه شد که رنو5 من هم حسابی به وجد و شادمانی درآمد! از آن پس هنوز این دوگانه در ذهنم باقی است و پاسخی که برایش یافته ام به نفع فوتبال قهرمانی و آنچه ازسوی خود مردم و جامعه ورزشی و البته دولت، مانند سایر کشورها ترویج می شود، نیست. نگارنده نه ضد ورزشم و نه ضد ورزش فوتبال، اما با پدیده ای که بر فوتبال بار شده است، موافق نیستم و تصور می کنم مانند برزیل دهه 70 شمسی شده ایم. شاید ریشه این مسئله را بتوان در توانایی بشر در خلق هیجانات فراطبیعی یافت. لازم است با استناد به یافته هایم توضیح مختصری بدهم. ذهن انسان به عنوان محصول اراده آزاد، دنیای مستقل و منحصربه فرد اوست که امکانات بی حدوحصری در اختیارش می گذارد؛ تفکر و هنر. انسان به کمک سازوکار تفکر قادر به خلق مسئله در ذهن خود و کشف راه حل آنهاست. اگر تفکر را بررسی و حل مسئله در ذهن و مستقل از شرایط خارجی بدانیم، انسان تنها حیوان متفکر است. منشا علم تفکر و قدرت حل مسئله در ذهن است و باید دانست که انسان ازطریق علم بود که محیط اطراف را بهتر شناخت و از تغییر مطلوب آن به منظور حل مشکلات خود سود جست. اما علاوه بر علم، هنر نیز به عنوان محصول فرایند ذهن بشر و در کنار علم و فناوری، همراه او پا به عرصه حیات اجتماعی گذاشت. درواقع انسان برای انتقال احساسات و افکار خود به دیگران از خلق آثار هنری و ایجاد هیجانات فراطبیعی کمک گرفت تا هیجانات ذهن فردی به ذهن جمعی منتقل شود. البته انسان به طور مستقیم قادر به خلق هیجان خاصی در ذهن خود نیست، اما ازطریق خلق محرک های ذهنی می تواند هیجان مربوطه را غیرمستقیم در ذهن خود برانگیزاند. هیجاناتی که ناشی از خلق محرک های طبیعی در ذهن است، در همه انسان ها وجود دارد و برای انتقال آنها به استفاده از هنر نیازی نیست. اما انسان قادر به خلق محرک های «فوق طبیعی» در ذهن است تا موجب ایجاد و القای هیجانات فوق العاده شود؛ چون این محرک ها در جهان خارج وجود ندارد، این هیجانات مختص ذهن خالق آنها، یعنی هنرمند است. از این رو علم و هنر از یک منظر منشا یکسانی دارند که همان قدرت حل مسئله است. دانشمند از قدرت تفکر برای حل مسئله شناختی و هنرمند برای حل مسئله هیجانی سود می برد. نکته مهم این است که انسان می تواند با خلق پدیده های هیجانی در ذهن خویش به هیجاناتی مستقل از وضعیت موجود نیز دست یابد؛ هیجان در فرد و هنر در اجتماع موتور محرکه رفتار فردی و گروهی و تعیین کننده شکل و جهت آن است. حقیقت این است که غالبا رفتار افراد جامعه نه براساس عنصر شناخت، بلکه مبتنی بر مولفه هیجان است. هنر با برانگیختن نوع خاصی از هیجان، افراد اجتماع را به کنش و واکنش هایی بیگانه با واقعیات سوق می دهد. خلاقیت هیجانی واجد جنبه های مثبت و منفی است. خلاقیت هیجانی ای که موجب برانگیختن انسان برای شناخت حقایق شود، آثار مثبت و تعیین کننده ای در زندگی انسان ها دارد. درعین حال خلاقیت های هیجانی نقش تعیین کننده ای نیز در انحراف جوامع داشته است، زیرا به نسبتی که نفس انسان به هیجان روی می آورد، به همان اندازه از سایر ساحت ها دور می شود. از این رو هنرمندان با ارزش گذاری (چه مثبت و چه منفی) بر پدیده های اجتماعی، احساسات مردمان را برمی انگیزانند.زمانی در گذشته های دور، مثلا جنگ گلادیاتورها ارزش داشت و امروزه فوتبال ارزش و منزلت شگفت انگیزی یافته است که ناشی از وجود هیجانات اجتماعی در ورای این پدیده هاست. همان گونه که نبرد خونین گلادیاتورها در شرایط کنونی برای ما پوچ و بلکه مایه تعجب و حیرت است، چه بسا فوتبال نیز در شرایط دیگر و در آینده بی معنا شود و بشر پدیده خلاقانه جدید و البته با همان کارکرد را برای رسیدن به هیجان های فراطبیعی ابداع کند. هیجانات ناشی از این محرک ها، بیگانه با واقعیات هستی است و موجب ازخودبیگانگی انسان می شود. انسان ها غالبا از خلاقیت خود برای رسیدن به هیجان و لذات فراطبیعی در زندگی استفاده می کنند و فقط گروه اندکی از مردم به دلیل شناخت از حقایق جهان آفرینش از هیجان زدگی و لذت طلبی پرهیز می کنند. به همین دلیل سرنوشت بشر را عموما هیجانات فراطبیعی و لذت طلبی ها رقم می زنند. با این دلایل یا حداقل این توجیه نمی توانم با احساس سایر همشهریان مشترک باشم، چه در غم باخت یا شادی در مواقع برد. ولی می توانم کاملا درک کنم که اگر ایران توانسته در فوتبال، به حوزه جهانی شدن گام بگذارد، چرا در شاخص «حکمرانی خوب» این اتفاق رخ ندهد؟ آیا به جای شادی برای تحقق آرمان های جهانی بشری، فقط باید به این شادی ها دلخوش باشیم؟نمی دانم چرا درباره فوتبال قهرمانی احساسی مثل بقیه هم وطنانم ندارم که از شوق پیروزی بر تیم مراکش پایکوبی کردند. در مقابل، این نوع هیجانات را کاذب اما قابل احترام می دانم. یاد مقاله اوایل دهه 70 یکی از فوتبالیست های سابق افتادم که سابقه مخالفت سیاسی در رژیم گذشته را داشت. مقاله او در مجله خودش، «آرش»، در خارج کشور چاپ شده بود. در آن مقاله با ارائه آمار، ضمن نقد اقتصاد فوتبال، مقایسه ای میان شاخص فقر با تب فوتبال در کشورهای در حال توسعه انجام شده بود که جالب بود. برزیل از جمله شواهد مهم مورد استناد این مقاله بود؛ درحالی که فوتبال برزیل زبانزد همگان شده بود، آمار کودکان ولگرد در خیابان های سائوپائولو به حدود نیم میلیون می رسید. با خودم فکر می کردم علت چیست؟ چرا مردم برزیل به جای این همه هیجانی که برای فوتبال به خرج می دهند، همت نمی کنند تا فقرشان را ریشه کن کنند؟ همین طور فکر می کردم چه ایرادی دارد تب فوتبال موجب فراموشی رنج فقر شود، حتی به قدر چند روز یا چند هفته و مگر چه اشکالی دارد مردم برزیل غرق در رنج فقر و فساد باشند، اما به فوتبالشان هم دلخوش باشند؟ این فکر متناقض خیلی دوام نیافت چون در آن موقع فوتبال ایران در حد و اندازه ای نبود که جهانی شود. اما دیری نپایید که چنین شد و ایران در اواخر دهه 70 شمسی به جام جهانی فوتبال راه یافت و پیروزی بر استرالیا در تهران غوغایی به پا کرد. آن شب نگارنده هم که با خودرو در خیابان بودم، میان گروهی از جوان ها گرفتار شدم و ماشین هایی را که بوق نمی زدند، با تکان های شدید، راننده و خودرو را با هم به رقص درمی آوردند؛ این گونه شد که رنو5 من هم حسابی به وجد و شادمانی درآمد! از آن پس هنوز این دوگانه در ذهنم باقی است و پاسخی که برایش یافته ام به نفع فوتبال قهرمانی و آنچه ازسوی خود مردم و جامعه ورزشی و البته دولت، مانند سایر کشورها ترویج می شود، نیست. نگارنده نه ضد ورزشم و نه ضد ورزش فوتبال، اما با پدیده ای که بر فوتبال بار شده است، موافق نیستم و تصور می کنم مانند برزیل دهه 70 شمسی شده ایم. شاید ریشه این مسئله را بتوان در توانایی بشر در خلق هیجانات فراطبیعی یافت. لازم است با استناد به یافته هایم توضیح مختصری بدهم. ذهن انسان به عنوان محصول اراده آزاد، دنیای مستقل و منحصربه فرد اوست که امکانات بی حدوحصری در اختیارش می گذارد؛ تفکر و هنر. انسان به کمک سازوکار تفکر قادر به خلق مسئله در ذهن خود و کشف راه حل آنهاست. اگر تفکر را بررسی و حل مسئله در ذهن و مستقل از شرایط خارجی بدانیم، انسان تنها حیوان متفکر است. منشا علم تفکر و قدرت حل مسئله در ذهن است و باید دانست که انسان ازطریق علم بود که محیط اطراف را بهتر شناخت و از تغییر مطلوب آن به منظور حل مشکلات خود سود جست. اما علاوه بر علم، هنر نیز به عنوان محصول فرایند ذهن بشر و در کنار علم و فناوری، همراه او پا به عرصه حیات اجتماعی گذاشت. درواقع انسان برای انتقال احساسات و افکار خود به دیگران از خلق آثار هنری و ایجاد هیجانات فراطبیعی کمک گرفت تا هیجانات ذهن فردی به ذهن جمعی منتقل شود. البته انسان به طور مستقیم قادر به خلق هیجان خاصی در ذهن خود نیست، اما ازطریق خلق محرک های ذهنی می تواند هیجان مربوطه را غیرمستقیم در ذهن خود برانگیزاند. هیجاناتی که ناشی از خلق محرک های طبیعی در ذهن است، در همه انسان ها وجود دارد و برای انتقال آنها به استفاده از هنر نیازی نیست. اما انسان قادر به خلق محرک های «فوق طبیعی» در ذهن است تا موجب ایجاد و القای هیجانات فوق العاده شود؛ چون این محرک ها در جهان خارج وجود ندارد، این هیجانات مختص ذهن خالق آنها، یعنی هنرمند است. از این رو علم و هنر از یک منظر منشا یکسانی دارند که همان قدرت حل مسئله است. دانشمند از قدرت تفکر برای حل مسئله شناختی و هنرمند برای حل مسئله هیجانی سود می برد. نکته مهم این است که انسان می تواند با خلق پدیده های هیجانی در ذهن خویش به هیجاناتی مستقل از وضعیت موجود نیز دست یابد؛ هیجان در فرد و هنر در اجتماع موتور محرکه رفتار فردی و گروهی و تعیین کننده شکل و جهت آن است. حقیقت این است که غالبا رفتار افراد جامعه نه براساس عنصر شناخت، بلکه مبتنی بر مولفه هیجان است. هنر با برانگیختن نوع خاصی از هیجان، افراد اجتماع را به کنش و واکنش هایی بیگانه با واقعیات سوق می دهد. خلاقیت هیجانی واجد جنبه های مثبت و منفی است. خلاقیت هیجانی ای که موجب برانگیختن انسان برای شناخت حقایق شود، آثار مثبت و تعیین کننده ای در زندگی انسان ها دارد. درعین حال خلاقیت های هیجانی نقش تعیین کننده ای نیز در انحراف جوامع داشته است، زیرا به نسبتی که نفس انسان به هیجان روی می آورد، به همان اندازه از سایر ساحت ها دور می شود. از این رو هنرمندان با ارزش گذاری (چه مثبت و چه منفی) بر پدیده های اجتماعی، احساسات مردمان را برمی انگیزانند.
                