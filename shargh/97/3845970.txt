چهار‌شنبه ۲۱ آذر ۱۳۹۷
-----------------------------------------
type_unknown
-----------------------------------------
دیپلماسی مهندسان یا کودتای نظامیان؟
-----------------------------------------

                    «تاریخ را باید از کسانی که در صحنه بوده اند، پرسید» (هانا آرنت)؛ وگرنه کودتا دیپلماسی نام می گیرد که در اینجا گرفته است و هیچ کس کودتای 28مرداد و سقوط دولت ملی را که هنوز به تبعاتش را می پردازیم، دیپلماسی نخوانده است؛ زیرا هیچ کس دیپلماسی را از سوی نظامیان باور نمی کند. کار نظامیان در «جهان تخصص گرایی»، دفاع از کشور و مرزها و در صورت سرپیچی از این قانون به هر بهانه ای مانند کودتا، محاکمه، زندان و… است؛ به ویژه اگر به خاطر منافع بیگانه علیه دولت ملی و منتخب مردم باشد. روزنامه محترم «شرق» در تاریخ هفتم آذر مقاله ای از جناب آقای فریدون مجلسی منتشر کرد که از ابتدا نقدی به مصاحبه مهندس توسلی داشته که گویا به اسطوره شدن مصدق، قهرمان ملی شدن نفت، اعتراض کرده اند که اسطوره شدن بعد از مرگ در تاریخ کشورها به خاطر کاری «بزرگ» برای آن کشور است؛ چون ملی شدن صنعت نفت و… . در زمانی که ما از سوی انگلستان غارت می شدیم تا جایی که رضاشاه وقتی قرارداد نفت را به دلیل بی سوادی در بخاری انداخت و خود بعدها گفت «تا به حال ما افراد قبلی را که قرارداد نفت را منعقد کردند، نفرین می کردیم و حالا 30 سال بعد ما را نفرین خواهند کرد».
1. زیرا با قرارداد قبلی بعد از 60 سال تمام تاسیسات شرکت «بریتیش پترولیوم» به ایران تعلق می گرفت و حالا با سوختن پرونده، فقط چند شیلینگ به قیمت هر بشکه نفت اضافه شد (کتاب نفت، قدرت و اصول).
2. زمانی که در قرارداد بعدی رضاشاه جلسه با نمایندگان شرکت نفت را خود اداره کرد و تنها بر صندلی نشسته بود، فروغی، داور، تقی زاده و… روی زمین نشسته بودند، فریزر، نماینده شرکت نفت، گفت «اعلیحضرت همه چیز را بهتر می فهمند» و رضاشاه در جواب او گفت «اینها بیش از نوک ماغ خود را نمی بینند و من تا آخر دنیا را می بینم». (نقل به مضمون از کتاب فوق) نویسنده متاسفانه فراتر رفته اند که کاری که قوام السلطنه درباره آذربایجان انجام داد و بعد مصدق مکمل آن را در مجلس در لایحه ای به تصویب رساند، متاثر از دربار پهلوی در زمان محمدرضا پهلوی که هنوز جوان 22-23ساله ای بیشتر نبود، معرفی کرده اند.
پادشاهی که در 19سالگی فروغی برایش رای اعتماد از مجلس دوره سیزدهم زمان رضاشاه که فرمایشی بود، گرفت و در همان زمان نیز با اعتراضاتی از سوی روشنفکران و… همراه شد و فروغی به ناچار استعفا داد و مجددا خانه نشین شد؛ زیرا بعد از دیکتاتوری رضاشاه، انتظار می رفت حداقل انتخابات جدیدی انجام دهد. البته او جزء فراماسون ها بود که در زمان وزارت دارایی اش، تمام هزینه های انگلستان در اشغال ایران و رشوه ها به چند نفر، وثوق الدوله، نصرت الدوله و صارم الدوله، برای مستعمره کردن ایران داده که مصدق گفت «عجب معامله خوبی که بعضی برای اختناق در کشور ما پول بگیرند» (از کتاب فولاد قلب).
3. نویسنده گفته است: «با ادامه اشغال آذربایجان از سوی شوروی و در شورای امنیت و دادگاه لاهه در قضیه نفت و… یعنی شاه وظایف خود را به خوبی انجام داده است! و خط بطلان بر رجال آن دوره مانند قوام السلطنه تا مصدق به راحتی کشیده اند و البته کار تشریفات را مهم تر از «عمل سیاسی» رجال فوق معرفی کرده اند. کار در دادگاه لاهه را ناموفق، بدون دلیل و مدرک خوانده اند؛ کاری که تنها کار مصدق بود که با تحصیلات حقوق در فرانسه و سوئیس، با بهره‎گیری از قوانین انگلستان، بعد از جنگ جهانی دوم که حزب کارگر دولت را در دست گرفت و به ملی کردن صنایع فولاد و زغال پرداخت، استفاده کرد؛ تاجایی که قاضی انگلیسی به نفع ایران رای داد و دنباله آن در شورای امنیت که با کار ایران ملی کردن ها برای کشورهای نفتی به رسمیت شناخته شد؛ تا جایی که مصدق در بازگشت از لاهه و… در سفر به مصر در زمان دولت «نحاس پاشا» -دولت ملی مصر- او را از فرودگاه با استقبال بی سابقه ای به هتل مخصوص بردند و بعد هم مصر به ملی کردن کانال سوئز پرداخت و حتی ملی کردن ها در بسیاری کشورها تا جایی که گفته شد «کودتا علیه مصدق در ایران به خاطر آغاز ملی کردن ها در کشورهای نفتی بود» از پیر سالینجر، مشاور کندی و فورد و روزنامه نگار معروف آمریکایی که باید اضافه کنم «بزرگش نخوانند اهل خرد که نام بزرگان به زشتی برد». در مورد آذربایجان که بعد از جنگ جهانی دوم در اشغال روس ها با دولتی خودساخته به اصطلاح در زمان قدرت استالین بود، قوام السلطنه با تشکیل حزب دموکرات در برابر حزب توده اکثریت مجلس را حزب او برنده شد.

 او در اولین فرصت به مسکو رفت و آنجا در دیدار با استالین و وعده قرارداد نفت شمال درعوض تخلیه ایران از نیروهای وابسته به آن تلاش کرد به هنگام بازگشت مصدق لایحه خاصی به این مضمون به تصویب برساند: «که هرکس قراردادی با خارجی ها و… منعقد کند به عزل از دولت و زندان محکوم خواهد شد». نقل به مضمون اینکه فرموده اند مردم در آن زمان 80 درصد بی سواد و رعیت و از منافع خود ناآگاه بودند و… ایشان متاسفانه توجه نکرده اند کشوری که با همان شرایط اجتماعی اولین کشور در منطقه بود که به خاطر رشد جامعه شهری مترجمان، بازار، روشنفکران و… انقلاب مشروطه کرده بود؛ به علاوه با فتاوای روحانیونی همچون نائینی، طباطبایی، بهبهانی، مازندرانی به ویژه خراسانی که معتقد بود «امور شرعی مربوط به ماست امور عرفی مربوط به خود مردم است». مشروطه ای که بر این مبنا بود: «شاه باید سلطنت کند نه حکومت». امری که شاه با انتخابات فرمایشی در سال های 1327 برای افزایش قدرت خود، انحلال مجلس و… تشکیل مجلس موسسانی انجام داد که قوام السلطنه پیام داد «با این کارت کشور را به انقلاب خواهی کشاند» و دکتر مصدق اظهار کرد «این که بازگشت به دوره قاجار شد» و تلویحا نیاز به انقلاب مشروطه ای دیگر. در مورد مذاکره یک بار استوکس، نماینده شرکت نفت، برای مذاکره آمد که بعد از دو، سه روز دلواپسان آن زمان دوره اش کرده و گفتند «برو ما او را ساقط می کنیم». دلواپسانی از باند سیدضیا و دربار در مجلس که اگر دکتر ظاهری از رجال آنگلوفیل سرفه می کرد، رای مثبت به لایحه ای می دادند و اگر عطسه می کرد، رای منفی شب قبل از رای به هر وکیلی پنج هزار تومان آن زمان که پنج میلیون امروز بود، برده و می دادند. درباره وساطت بانک بین الملل و… و برنامه غرامت برای پرداخت غرامت چون مکزیک 800 میلیون دلار تقریبا آماده شده بود، منتها انگلستان و شرکت نفت طلب عدم النفع دوره باقی مانده قرارداد را می کرد. در ضمن مصدق معتقد بود مبلغ غرامت باید مشخص شود که شرکت قبول نکرد. در مورد پیشنهاد رحیمیان که گفتند «درمورد نخست وزیری مصدق که او رد کرد و گفت «الان وقتش نیست چون کشور در اشغال متفقین است». بعد هم آنجا که بی انصافانه فرموده اند «مصدق سیاسی نبود و حقوقدان بود». اولا این دو با هم تعارضی ندارد، ثانیا قبول نخست وزیری او دقیقا یک کار سیاسی بود که رقیب را که سیدضیا بود و در دربار منتظر رای مجلس نشسته بود و همچنین سفیر انگلیس را شوکه کرد زیرا «با پیشنهاد جمال امامی از رجال انگلوفیل و طرفدار سیدضیا که به صورت طنز پیشنهاد نخست وزیری به او داد که او قبلا قبول نکرده بود، فورا جواب داد «همراه با قانون ملی شدن نفت می پذیرم» باید در محیط های فرهنگی و بازار انقلابی موج شادی ایجاد کرد که در واقع چون نیک بنگریم «انگلستان می گشت رذل ترین ها را بر ما حاکم کند». مصدق- و کندی بعد از دوره جمهوری خواهان، وقتی به قدرت رسید گفت «ما پول داده ایم و نفرت خریده ایم». (کتاب سیمای شجاعان) و در کتابی گفت «ما کثیف‎ترین‎ها را در کشورهایی به حکومت رسانده ایم». (کتاب استراتژی صلح و آیزنهاور که در واقع با انگلیس ها در کودتا همراه شد و… وقتی به تهران آمد و به مجلس سنا رفت، به هنگام بازگشت در سنای آمریکا گفت «من از دیدگان این مردم فهمیدم که کمک های ما بدانان نرسیده است». امری که دکتر مصدق در آغاز حکومتش در زمان دموکرات ها به آمریکایی ها پیام داد «نمی خواد به ما کمک کنید به انگلیس ها فشار بیاورید طلب های ما را بدهند». در مورد هویدا و بازرگان هم مطالبی فرموده اند که در اولی روزی در مجلس بیست ویکم در جواب پزشکپور نماینده مجلس که «گفت تو شخص دومی» و او جواب داد «مملکت یک شخص بیشتر ندارد و ما همه نوکر اوییم و شخص دوم نداریم».
4. و یک بار در اواخر کار در برابر روزنامه‎نگاران برای آزادی مطبوعات گفت «فکری هم به حال من بکنید». که تلویحا من‎ هم آزاد نیستم. 
پانوشت ها  ازکتاب نفت، قدرت و اصول، مصطفی علم ص70تا80، ترجمه غلامحسین صالحیار، از مصطفی اسلامیه ص1014-4- از کتاب نهضت خداپرستان سوسیالیست.
                