سه‌شنبه ۲۱ فروردین ۱۳۹۷
-----------------------------------------
type_unknown
-----------------------------------------
نجفی باید برود
-----------------------------------------

                    حرف های دیروز دادستان شوکی به جامعه وارد کرد. برخی نمایندگان مجلس سخنان او را به نوعی خدشه در امر دموکراسی و رای مردم می دانند. برخی دیگر نیز خیلی ظریف به این نکته اشاره کرده اند که حرف های دادستان صحیح نبوده و این طور موضع گیری نشان می دهد اخبار مرتبط با احضار نجفی و درخواست برخی مسئولان قضائی برای استعفای او صحت دارد. محمدعلی نجفی در خواب بوده که ساعت 10:30 شب رفته اند در خانه و گفته اند بیدارش کنید. بعد هم از او خواسته اند استعفا بدهد. این جمله را مرتضی الویری، عضو شورای شهر تهران به خبرآنلاین گفته است. مسئله استعفای شهردار کماکان در صدر اخبار است.دادستان کل کشور روز گذشته شورای شهر تهران را مورد خطاب و عتاب قرار داد و گفت «از شورای شهر می خواهیم سیاسی بازی را کنار بگذارد. چه معنایی دارد که وقتی خود شهردار می گوید توان کار سنگین ندارم و در جلسه رسمی می گوید که ادامه کارم با این شرایط خیانت است، شما رای گیری می کنید و می گویید که نه! شما هم بیمار نیستی و هم توان کار سنگینی مانند شهرداری تهران را داری».شورای شهر تهران روز یکشنبه در یک جلسه علنی با احترام به رای مردم حرف های محمدعلی نجفی را شنید و با این حال با استعفای نجفی موافقت نکرد؛ چراکه برخی معتقدند استعفای نجفی نه به دلیل بیماری که از قضا به خاطر برخی فشارها بوده است. دادستان در مقام توبیخ شورای شهر نیستجواد فتحی، نماینده حقوق دان مجلس دهم، به «شرق» می گوید: «اگر دادستان از نظر حقوق شهروندی این حرف را زده باشد، خب ایشان می تواند به عنوان شهروند نظرش را بگوید یا در جایی که مستمعی دارد، مصاحبه کند و اعلام موضع کند؛ اما از حیث وظایف قانونی از همه وظایف دادستان که 600 وظیفه قانونی دارد، در هیچ کدام این را نمی بینیم که یک نهاد قانونی مثل شورای شهر را توبیخ کند».محمود صادقی نیز در توییترش این طور به سخنان دادستان کل واکنش نشان داده «آقای دادستان! این از اختیارات بدیهی شورای شهر است که درباره پذیرش استعفای شهردارش چه تصمیمی بگیرد.فتحی نیز همچنین تاکید دارد: «دادستان خیلی نپخته عمل کرد. به ویژه اینکه اخبار و شایعاتی درباره دادسرای تهران و تهدیدهایی که آنجا نسبت به شهردار صورت گرفته، به گوش می رسد. دادستان تهران همچنین در بخش دیگری از سخنانش یک بار دیگر شورای شهر را خطاب قرار داده و گفته «تبعات و خسارت های چنین تصمیمی بر عهده شورای شهر تهران خواهد بود. همه عالم می دانند که این نپذیرفتن استعفای شهردار تهران سیاسی است و راه آن هم این است که آقای شهردار مجددا استعفای خود را تقدیم و مهلتی مقرر کند و بگوید پس از آن تاریخ دیگر عهده دار کار شهرداری نخواهم بود و اطمینان داشته باشد که کسی نمی تواند او را از این نظر تحت تعقیب قرار دهد». همه موضع گیری ها از نماینده گرفته تا فعال دانشجویی و تحلیلگران سیاسی بیش از هر چیز نشان دهنده شوکه شدن افراد و چهره های سیاسی از موضع گیری اخیر دادستان تهران است.جواد فتحی همچنین این سوال را پیش روی دادستان تهران مطرح کرده که «دادستان باید به افکار عمومی و شهروندان توضیح دهند که موضع اخیرشان در مقام شهروند بوده یا در موضع و مقام دادستان؟ضربه مهلک به دموکراسیاو همچنین سخنان اخیر دادستان را ضربه مهلک به روند دموکراسی خواهی در ایران می داند؛ «اگر سخنان ایشان در مقام دادستان مطرح شده که این خیلی آسیب رسان است، هم به وضعیت دموکراسی در کشور و هم استقلال قوه قضائیه و اصل بی طرفی دستگاه قضا. این طور سخن گفتن دخالت آشکار در حیطه قانونی نهادی است که ایشان حق دخالت در آن را ندارد. تازه جناب دادستان باید بدانند که حسب چارچوب وظایف قانونی شان اگر کسی وارد حریم فضای قانونی دستگاهی شود، باید آن فرد را مورد تعقیب قرار دهد.ماجرای شهردار تهران به این زودی ها سر پایان ندارد. حاشیه های زیادی جسته وگریخته این روزها در فضای اجتماعی مطرح شده است. محمدعلی نجفی روز گذشته دوباره استعفایش را نوشت. گویا فشار بر شهردار و شورا بیش از هر زمان دیگری است. باید دید شهردار و شورایی ها این بار با صراحت بیشتری درباره پشت پرده ها سخن خواهند گفت یا نه!
                