چهار‌شنبه ۱۹ دی ۱۳۹۷
-----------------------------------------
حرف اول
-----------------------------------------
سناریوهای ترور و ژنوساید در خاورمیانه
-----------------------------------------

                    سناریوی اول: ترور جمال خاشقجی، روزنامه نگار سعودی
روزنامه «شرق» دوشنبه 10 دی 1397 به نقل از روزنامه «دیلی صباح»، با عنوان «قتل با طعم قهوه»، ماجرا را تعریف کرده که می توان آن را به صورت سناریویی خلاصه کرد: 
- رهبر ارکستر، MBS/ مدیر صحنه، ماهرالمطرب (کارشناس پزشکی قانونی عربستان سعودی)/ دستیار، صلاح الطبیقی (عضو گارد سلطنتی سعودی و ثائر الحربی.
- ترکیه، استانبول: ساعتی قبل از رسیدن خاشقجی به کنسولگری عربستان در استانبول، دو راه را برای طعمه طراحی می کنند؛ یا او را به ریاض بفرستند یا در صورت مخالفت، او را بکشند. المطرب می گوید «می دانم چگونه او را مثله کنم» و به دستور او خاشقجی پیش از مثله شدن مورد یورش پنج نفر از اعضای طرح ترور قرار می گیرد، سر قربانی را داخل کیسه ای پلاستیکی می کنند که در این حالت فقط پنج دقیقه مقاومت می کند و به قتل می رسد. المطرب، این متخصص پزشکی قانونی در حال گوش دادن به موسیقی و نوشیدن قهوه، اجزای بدن خاشقجی را قطعه قطعه می کند.
سناریوی دوم: برنامه ریزی برای ژنوساید مردم کرد در سوریه (روژ آوا) روزنامه «شرق» دوشنبه 10 دی 1397، گزارشی با عنوان… «گام بعدی ترکیه در ابهام» منتشر کرده که برپایه آن سناریوی زیر را می توان برای ارکستر نوشت:
- رهبر ارکستر، RTE/ مدیر صحنه، یک وزیر/ متخصص قتل عام، وزیری دیگر/ ناظران صحنه در واشنگتن و مسکو که بر سر عملیات و تعامل در عملیات زمینی شمال شرق سوریه (روژ آوا) به تفاهم رسیده اند. با تایید توافق و هماهنگی های مشترک مقامات و مراجع مذکور، ترکیه از حمله ای قریب الوقوع به کردهای سوریه خبر داد. این در حالی است که کردها یکی از مهم ترین عوامل در جنگ علیه داعش بوده اند. همین امر تاکنون مانع عملیات نظامی ترکیه در مناطق کردنشین در شمال سوریه بوده است.
                