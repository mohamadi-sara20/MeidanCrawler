یک‌شنبه ۹ اردیبهشت ۱۳۹۷
-----------------------------------------
حرف اول
-----------------------------------------
آنچه در شورا انجام شد
-----------------------------------------

                    از زمان نمایندگی در شورای شهر تهران، انتخاب شهردار مهم ترین چالشی بود که در پی مهم ترین وظیفه نمایندگی در شورای شهر با آن روبه رو شدم؛ موضوع انتخاب شهردار که می خواست سکان اجرائی شهرداری را بر عهده بگیرد، یکی از جدی ترین مسائل بود؛ شهرداری که بتواند جامع الطرفین باشد و تمام نیازهای شهر را از همه جهات ببیند. متاسفانه پس از هفت ماه و به صورت غیرمنتظره، مجددا همین چالش تکرار شد که خوشبختانه برای انتخاب شهردار جدید تجربه بیشتر شده است. موضوع هم گرایی بین شورا و شهرداری دیگر چالش در دوران نمایندگی است. دومین چالشی که با آن روبه رو شدیم، این بود که به نظر می رسید در حوزه مدیریت شهری نیازمند نوعی هم گرایی بین شهرداری و شورا هستیم و با وجودی که در ابتدای کار بودیم، به طور طبیعی این هم گرایی محدود بود. انتظاراتی که از ما می رفت و انتظاراتی که ما می توانستیم از مدیریت شهری داشته باشیم، مقداری فاصله داشت و این موضوع چالشی بود که در روزهای ابتدایی با آن رودررو بودیم. یکی از موضوعاتی که بسیار نگران کننده و درعین حال ناراحت کننده بود، به موضوع ساخت وساز در بوستان پنجم پاسداران بازمی گردد...البته هنوز نتوانستم برای آن کاری بکنم و در واقع تصمیمی که در دوره قبل برای آن گرفته شده است، هزینه زیادی را به شهر تحمیل کرده است. مسئله طرح جدید بافت های فرسوده، مسئله ای بود که از طرفی دولت در آن ورود کرده بود و از طرفی شفافیت لازم را نداشت.این طرح نگران کننده است؛ چراکه ابعاد آن به خوبی مشخص و تبیین نشده و سهم هریک از نهادهای مجری در آن مشخص نشده است.امیدوارم در حوزه تخصصی با رویکردهای موجود بتوانیم بخشی از گره های بافت فرسوده را مرتفع کنیم.اینکه شورای شهر تهران بتواند در زمان باقی مانده، مانند چرخی برای احیای بافت فرسوده باشد تا دیگر چرخ ها را نیز به حرکت درآورد.تصویب طرح تفصیلی منطقه فرحزادی نیز یکی از گره های بافت فرسوده بود که با تلاش همکاران شورا توانستیم در کمیسیون ماده 5 آن را به تصویب برسانیم.پیگیری مشکلات مرتبط با باغات کن تا تعیین تکلیف اهالی نیز دنبال شده و به طور حتم مشکلات تک تک محلاتی که در بافت فرسوده از آنها بازدید شده است، پیگیری می شود.
                