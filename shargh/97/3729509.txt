دو‌شنبه ۲۷ فروردین ۱۳۹۷
-----------------------------------------
حرف اول
-----------------------------------------
صدور اجازه برای حضور در فرانسه
-----------------------------------------

                    رسول صدرعاملی با انتشار عکسی از فیلم «سه رخ» جدیدترین ساخته جعفر پناهی که در بخش مسابقه فستیوال کن پذیرفته شده است، از مسئولان درخواست کرد که شرایط حضور جعفر پناهی در کن را فراهم کنند. پیش از بیانیه کانون کارگردانان، رسول صدرعاملی این متن را در اینستاگرام خود منتشر کرده بود. متن یادداشت رسول صدرعاملی: «سه رخ، ساخته جعفر پناهی، در بخش مسابقه حضور خواهد داشت و این فیلم پس از فیلم همه می دانند اصغر فرهادی دومین فیلم ایرانی بخش مسابقه کن است. امیدوارم درایت مسئولان مربوطه، هر که هستند، بر این باشد که اجازه دهند جعفر پناهی در فرانسه حضور یابد، دبیر جشنواره کن و وزارت امور خارجه فرانسه دعوت رسمی خود را از پناهی مکتوب ارسال داشته اند. سینمای ایران بالنده و پویا و تاثیر گذار به راهش ادامه می دهد و نام و یاد ایران عزیز را در ذهن و خاطره مردم جهان عزیز و گرامی می دارد. با آرزوی موفقیت برای هر دو فیلم بلند و سینمایی فرهادی و پناهی و دو فیلم کوتاه دیگر، سینما زنده است».
                