چهار‌شنبه ۱۵ فروردین ۱۳۹۷
-----------------------------------------
type_unknown
-----------------------------------------
نجفی نمی خواهد بماند
-----------------------------------------

                    گروه جامعه: در هنوز بر همان پاشنه استعفا می چرخد. محمدعلی نجفی که در آخرین ماه سال گذشته خبر درخواست استعفایش از شهرداری تهران اعلام شد، در اولین ماه سال جدید و اولین جلسه اعضای شورای شهر در سال 97 همچنان بر نظر خود پافشاری می کند؛ هرچند اکثریتی از اعضای شورای شهر با این استعفا مخالف هستند. فردای آخرین جلسه رسمی شورای شهر تهران در سال 96، ابتدا با پیامک و پیام های تلفنی اعلام شد که نمایندگان شورای شهر تهران برای بررسی استعفای شهردار دوباره روانه جلسه شورا شدند و کم کم خبرهای تاییدشده رسید و محسن هاشمی در نشست خبری، دلایل استعفای شهردار را بیماری عنوان کرد؛ اما نمایندگان شورای شهر به امید آنکه تعطیلات نوروزی و بوی عید خیال استعفا را از سر نجفی بپراند، بررسی آن را به بعد از عید موکول کردند؛ ولی جلسه هم اندیشی و دید و بازدید روز گذشته حاکی از آن بود که نجفی اصرار دارد از بهشت خارج شود.مسئله اصلی این است که نجفی نمی خواهد بماند. هرچند نمایندگان شورای شهر تکذیب می کنند؛ اما نزدیکان به شورای شهر و شهرداری می گویند نجفی حتی از نمایندگان شورای شهر هم دلگیر است و این دلگیری بعد از ماجرای رقص کودکان در برج میلاد و نگرفتن موضع صریح از سوی نمایندگان شورا و دفاع از شهرداری، دلگیری بیشتر هم شده. هرچند نجفی پیش از این هم سابقه استعفا در کارنامه اش داشته است؛ اما این بار از همان روزهای اولی که آمد، رسانه های مخالف تاکید می کردند که می دانند نجفی استعفا می دهد و در مصاحبه هایشان با نمایندگان شورای شهر مدام این سوال را می پرسیدند که از استعفا چه خبر. درست یک ماه بعد از مصاحبه نجفی و اعلام اینکه خواهد ماند، بحث جلسه غیرعلنی استعفای او مطرح شد. روز گذشته جلسه هم اندیشی و دید و بازدید اعضای شورای شهر با حضور 15 نفر از نمایندگان و شهردار تهران برگزار شد؛ موضوع هم همان طور که انتظار می رفت، بحث استعفای شهردار بود. نمایندگان و نجفی هنوز در جلسه بودند که پیامک و خبرهای سرپرستی سلیمی در شهرداری تهران منتشر شد. خبرهایی که از داخل جلسه می آمد، نشان از آن داشت که نجفی نامه دوم خود را درباره استعفا تقدیم شورا کرده و این بار بیش از پیش به فشارهای وارده اشاره کرده است. کلیت ماجرا از این قرار است که بیماری نجفی دروغ نیست؛ اما فشارها بیشتر از بیماری او را می ترساند و فکر می کند این فشارها می تواند با وجود بیماری او را از پا بیندازد؛ اما نمایندگان نمی خواهند زیر بار این استعفا بروند و می گویند یکشنبه پیش رو به این استعفا رای مثبت نخواهند داد. از طرفی آنها حتی گزینه جدی برای این جابه جایی ندارند. در این ماجرا هرکسی سنگ خودش را به سینه می زند، خبر سرپرستی سلیمی هرچند شایعه بود؛ اما نشان می داد که تیم رسانه ای او به صورت جدی برای گرفتن جای نجفی تلاش می کند و از طرف دیگر هم محسن هاشمی هست که پیش از این هم سودای شهردار شدن داشت و تیمی را که خواهان شهردار شدن اوست، نمی توان نادیده گرفت. اما نمایندگان شورا تنها مسئله شان میثاق امضا شده و رفتن محسن هاشمی نیست؛ بلکه نمایندگان دیگری هم در شورای شهر هستند که منتظر فرصتی هستند تا از شورا خارج شوند و به مدیریت های مهم تری برسند. یکی ترجیح می دهد مدیریت کانون وکلا را بگیرد، یکی دیگر پیشنهاد جدی مدیریت در بدنه دولت دارد و کسانی هم هستند که با شهردارشدن محسن هاشمی ممکن است با او به شهرداری بروند و همین باعث می شود که شورای یکدست اصلاح طلب دیگر وجود نداشته باشد. به ویژه با درنظرگرفتن اینکه همه اعضای علی البدل شورا را به صورت یکدست اعضای فهرست اصلی اصولگرایان تشکیل می دهند. به ترتیب به این شرح: مهدی چمران، علیرضا دبیر، حبیب کاشانی، مرتضی طلایی، جلال ملکی، الهه راستگو و.... بیماری و فشار؛ دلیل استعفای نجفیمحمد علیخانی، رئیس کمیسیون عمران و حمل و نقل شورای شهر، در جلسه هم اندیشی روز گذشته حضور داشت. او در گفت وگو با خبرنگار «شرق» درباره جزئیات جلسه روز گذشته می گوید: قبل از عید وقتی استعفای آقای نجفی واصل شد، شورا دیگر جلسه علنی نداشت و یک جلسه هم اندیشی گذاشته شد و آن زمان به دلیل اینکه روزهای آخر سال بود و باید وقتی باشد که بتوانیم سرپرست تعیین کنیم و به استعفا مطابق قانون در جلسه علنی رسیدگی کنیم، بنا شد که جلسه علنی استعفا به بعد از تعطیلات نوروزی موکول شود؛ بنابراین از آقای نجفی خواسته شد که به مسئولیت خود ادامه دهند تا 19 فروردین که اولین جلسه رسمی سال جدید برگزار می شود. قبل از آن هم روی جلسه هم اندیشی فکر شده بود که روز گذشته ساعت 9 صبح برگزار شد. حدود 15 نفر حاضر بودند و بقیه اعضا در جلسه حاضر نبودند. یک ساعت آقای نجفی را در جلسه داشتیم. ایشان درباره مسائل خود صحبت کردند و دلایل خود را اعلام کردند و بعضی از اعضا هم خواستند که ایشان استعفای خود را پس بگیرند و ایشان اعلام کردند که من نمی توانم به خاطر بیماری ای که دارم، بمانم و این مسئله روی کارایی من تاثیر خواهد گذاشت و بهتر این است که شما از وقت استفاده کنید و فرد جدیدی را انتخاب کنید. بعد از رفتن ایشان از جلسه، اعضای شورا راجع به این موضوع صحبت کردند. برخی از اعضا موافق استعفا بودند؛ از این نظر که دلایل ایشان را قانع کننده می دانستند، بیشتر اعضا هم مخالف استعفای ایشان بودند و نظرشان این بود که ما وظیفه خودمان را انجام می دهیم و به هیچ عنوان موافق استعفا نیستیم. حتی در جلسه این سوال از آقای نجفی شد که اگر شورا با استعفای شما موافقت نکرد، آیا شما می مانید و ایشان باز هم بر بیماری تاکید کردند و گفتند نمی توانند بمانند. مشخص است که ایشان تصمیم خودشان را گرفته اند. علیخانی تاکید می کند: هیچ اسمی برای سرپرست شهرداری در جلسه مطرح نشده است، اما وقت حضور در جلسه از طریق تلفن های همراه متوجه شدیم که خبرهایی مبنی بر سرپرستی برخی از افراد برای شهرداری منتشر شده است که اینها صرفا شایعات بود. وی در پاسخ به این سوال که آیا شما موافق استعفای شهردار تهران هستید، گفت: من با توجه به صحبت های خود آقای نجفی فکر می کنم بحث صرفا فشار سیاسی بود، هیچ کدام از اعضا موافق نیستند، اما با توجه به دلایل ایشان از جمله بحث بیماری و نیازشان به درمان فکر می کنم که نباید یک طرفه قضاوت کرد. بالاخره خود ایشان هم باید بخواهند که در شهرداری بمانند. علیخانی تاکید کرد: من متن استعفای اول ایشان را ندیده بودم و فقط شنیده بودم که ایشان سه صفحه متن استعفا تحویل داده اند و مطابق گفته خودشان متن امروز، خلاصه شده متن قبلی است و اتفاقا این مطلب هم مطرح شد که استنباط می شود که در این متن دوم وجه سیاسی متن بیشتر است و آقای نجفی این مسئله را رد کردند. در این متن در دلایل استعفا اول فشارها و بعد بیماری آمده است و آقای نجفی گفتند اگر چنین استنباطی دارید، من بیماری و فشار را در نامه جابه جا می کنم، اما هنوز تصمیمی گرفته نشده و جلسه صرفا هم اندیشی بود و تصمیم گیری نهایی به روز یکشنبه موکول شد و آقای شهردار دلایل استعفای خود را در جلسه علنی مطرح و موافقان و مخالفان استعفا صحبت می کنند و نجفی برای رای گیری از جلسه خارج و نتیجه اعلام می شود، اما ایشان تاکید کردند حتی اگر مخالف هم باشید، من دیگر در شهرداری نخواهم ماند.می ماند؟ نمی ماند؟اما بخشی از سخنان سخنگوی شورای شهر تهران، با علیخانی متفاوت است. هر دوی آنها در جلسه هم اندیشی حضور داشته اند، اما روایت هایشان با هم فرق می کند. علیخانی می گوید که نجفی تاکید کرده حتی با وجود مخالفت اعضای شورای شهر در مسند شهردار تهران باقی نمی ماند، اما اعطا این ادعا را رد می کند و می گوید نجفی چنین حرفی نزده و در صورت رای منفی به استعفا، در شهرداری باقی خواهد ماند.سخنگوی شورای شهر تهران، در گفت وگو با خبرنگار «شرق»، درباره جلسه روز گذشته با شهردار تهران و جزئیات آن گفت: استعفای شهردار تهران پیش از تعطیلات به شورای شهر ارسال شد. منتها از آنجا که بعد از ارسال استعفا شورا جلسه ای نداشت، بررسی این استعفا به اولین جلسه پس از تعطیلات موکول شد. اولین جلسه رسمی هم در نوزدهم فروردین ماه سال جاری برگزار می شود و آقای نجفی در آن جلسه دلایل استعفای خود را توضیح می دهد. اگر شورا استعفا را پذیرفت، باید سرپرست انتخاب کند، اما اگر شورا رای به پذیرش استعفا ندهد، معنایش این است که استعفا بلاموضوع شده و ایشان باید به کار خود ادامه دهند. جلسه امروز هم یک جلسه غیررسمی و هم اندیشی بود و نیاز بود که درباره این موضوع مهم دیدگاه ها به اشتراک گذاشته شوند، بنابراین این جلسه هم اندیشی برگزار شد. جلسات غیررسمی به این معناست که مصوبه ای نداشته و تصمیمی گرفته نمی شود و برای طرح و تبادل دیدگاه ها و اخبار و اطلاعات برگزار شده است. در بخشی از جلسه هم خود آقای نجفی شرکت کرده و دراین باره حرف زدند. تاکید مطرح شده از سوی شهردار تهران همچنان روی این موضوع است که مسئله اصلی بیماری است و ما هم در این تردیدی نداریم. منتها این ماجرا توضیحی دارد و آن این است که شهردار تهران می گوید فشارها و تنگناهای مختلفی وجود دارد و مشکلات مختلفی وجود داشته و دارد، منتها اگر این بیماری جدید پیش نیامده بود ایشان کنار نمی رفتند، اما به واسطه این بیماری جدید امکان تحمل این فشارها برای ایشان فراهم نیست. وی تاکید کرد: ضمن اینکه باید گفت دلایل استعفای آقای نجفی مشکل جدید پیش آمده پزشکی است، نمی توانیم انکار کنیم که فشارها و تنگناهایی هم وجود دارد. اما مسئله اصلی مشکل پزشکی است، چون اگر این اتفاق نیفتاده بود، ایشان با صراحت اعلام می کنند که استعفا نمی دادند. این مطلبی است که دکتر نجفی مطرح کردند، اعضای شورای شهر از این پیشامد ناخشنود و ناخرسند هستند و فضا هم به گونه ای نیست که گمان کنیم استعفای ایشان روز یکشنبه پذیرفته می شود؛ یعنی اگر برایند نظرات را در نظر بگیریم، فکر نمی کنم که روز یکشنبه شورای شهر با استعفای ایشان موافقت کند و اگر با استعفا موافقت نشود، طبعا ایشان به کار خود ادامه خواهند داد. وی در پاسخ به این سوال که آیا خود شما موافق این استعفا هستید، گفت: طبیعتا ترجیح من هم این است که آقای نجفی مسیری را که شروع کرده اند خودشان ادامه بدهند. ارزیابی ما این است که در دوره هفت ماهه شهرداری ایشان، وضعیت شهرداری وضعیت بهتری شده است و جریان کلی و عدد و رقم ها گویای این مطلب است. طبیعتا ترجیح من استعفای ایشان نیست. پرسیدیم که آقای نجفی گویا در این جلسه گفته اند که اگر شما استعفا را نپذیرید من باز هم نخواهم ماند، آیا این را تایید می کنید و در صورت صحت این ادعا شرایط شهرداری چگونه خواهد شد؟ وی گفت: من چنین عباراتی را تایید نمی کنم. آقای نجفی در صورت عدم قبول استعفایشان از طرف شورا همچنان شهردار باقی خواهند ماند. ممکن است ایشان در صورت عدم قبول استعفا همچنان پافشاری داشته باشند و این محتمل است، اما من تایید نمی کنم که ایشان گفته باشند که اگر شورا رای منفی به استعفا بدهد من خواهم رفت. مصاحبه ها و توییت های دیگر نمایندگان شورای شهر نیز حاکی از آن است که استعفای نجفی به راحتی پذیرفته نخواهد شد. زهرا نژادبهرام در گفت وگویی تاکید کرده است: استمزاج من از نظرات همکارانم در شورای شهر این است که استعفای نجفی رای مثبت نخواهد آورد و خود من نیز صراحتا به ایشان اعلام کردم که به استعفای ایشان رای منفی خواهم داد. همکاران دیگر هم صریحا این مسئله را به شهردار تهران اعلام کردند. همچنین مرتضی الویری، دیگر نماینده شورای شهر تهران، در گفت وگو با خبرنگاران تاکید کرد: مطرح شدن نام بنده و محسن هاشمی به عنوان گزینه های جانشینی شهردار تهران صحت ندارد. حجت نظری نیز در توییتر خود نوشت: در جلسه هم اندیشی اعضای شورای شهر ان که بخشی از آن با حضور آقای نجفی برگزار شد، درخصوص استعفای ایشان هم مواردی مطرح شد. شورا بنا دارد با استعفای شهردار تهران مخالفت کند و تصمیم گیری درخصوص ادامه مسیر به بعد از عدم پذیرش استعفا موکول می شود. مجید فراهانی نیز در توییتر نوشت: امروز با دکتر نجفی درخصوص استعفای ایشان در جلسه همفکری اعضای شورای شهر گفت وگو شد. ایشان با استناد به قضاوت قطعی سه پزشک مختلف درخصوص بیماری صعب العلاجشان حاضر به پس گرفتن استعفا نشد. انتخاب سرپرست فعلا مطرح نیست و قرار شد مجموع مذاکرات در جلسه عمومی به رای شورا گذاشته شود.گروه جامعه: در هنوز بر همان پاشنه استعفا می چرخد. محمدعلی نجفی که در آخرین ماه سال گذشته خبر درخواست استعفایش از شهرداری تهران اعلام شد، در اولین ماه سال جدید و اولین جلسه اعضای شورای شهر در سال 97 همچنان بر نظر خود پافشاری می کند؛ هرچند اکثریتی از اعضای شورای شهر با این استعفا مخالف هستند. فردای آخرین جلسه رسمی شورای شهر تهران در سال 96، ابتدا با پیامک و پیام های تلفنی اعلام شد که نمایندگان شورای شهر تهران برای بررسی استعفای شهردار دوباره روانه جلسه شورا شدند و کم کم خبرهای تاییدشده رسید و محسن هاشمی در نشست خبری، دلایل استعفای شهردار را بیماری عنوان کرد؛ اما نمایندگان شورای شهر به امید آنکه تعطیلات نوروزی و بوی عید خیال استعفا را از سر نجفی بپراند، بررسی آن را به بعد از عید موکول کردند؛ ولی جلسه هم اندیشی و دید و بازدید روز گذشته حاکی از آن بود که نجفی اصرار دارد از بهشت خارج شود.مسئله اصلی این است که نجفی نمی خواهد بماند. هرچند نمایندگان شورای شهر تکذیب می کنند؛ اما نزدیکان به شورای شهر و شهرداری می گویند نجفی حتی از نمایندگان شورای شهر هم دلگیر است و این دلگیری بعد از ماجرای رقص کودکان در برج میلاد و نگرفتن موضع صریح از سوی نمایندگان شورا و دفاع از شهرداری، دلگیری بیشتر هم شده. هرچند نجفی پیش از این هم سابقه استعفا در کارنامه اش داشته است؛ اما این بار از همان روزهای اولی که آمد، رسانه های مخالف تاکید می کردند که می دانند نجفی استعفا می دهد و در مصاحبه هایشان با نمایندگان شورای شهر مدام این سوال را می پرسیدند که از استعفا چه خبر. درست یک ماه بعد از مصاحبه نجفی و اعلام اینکه خواهد ماند، بحث جلسه غیرعلنی استعفای او مطرح شد. روز گذشته جلسه هم اندیشی و دید و بازدید اعضای شورای شهر با حضور 15 نفر از نمایندگان و شهردار تهران برگزار شد؛ موضوع هم همان طور که انتظار می رفت، بحث استعفای شهردار بود. نمایندگان و نجفی هنوز در جلسه بودند که پیامک و خبرهای سرپرستی سلیمی در شهرداری تهران منتشر شد. خبرهایی که از داخل جلسه می آمد، نشان از آن داشت که نجفی نامه دوم خود را درباره استعفا تقدیم شورا کرده و این بار بیش از پیش به فشارهای وارده اشاره کرده است. کلیت ماجرا از این قرار است که بیماری نجفی دروغ نیست؛ اما فشارها بیشتر از بیماری او را می ترساند و فکر می کند این فشارها می تواند با وجود بیماری او را از پا بیندازد؛ اما نمایندگان نمی خواهند زیر بار این استعفا بروند و می گویند یکشنبه پیش رو به این استعفا رای مثبت نخواهند داد. از طرفی آنها حتی گزینه جدی برای این جابه جایی ندارند. در این ماجرا هرکسی سنگ خودش را به سینه می زند، خبر سرپرستی سلیمی هرچند شایعه بود؛ اما نشان می داد که تیم رسانه ای او به صورت جدی برای گرفتن جای نجفی تلاش می کند و از طرف دیگر هم محسن هاشمی هست که پیش از این هم سودای شهردار شدن داشت و تیمی را که خواهان شهردار شدن اوست، نمی توان نادیده گرفت. اما نمایندگان شورا تنها مسئله شان میثاق امضا شده و رفتن محسن هاشمی نیست؛ بلکه نمایندگان دیگری هم در شورای شهر هستند که منتظر فرصتی هستند تا از شورا خارج شوند و به مدیریت های مهم تری برسند. یکی ترجیح می دهد مدیریت کانون وکلا را بگیرد، یکی دیگر پیشنهاد جدی مدیریت در بدنه دولت دارد و کسانی هم هستند که با شهردارشدن محسن هاشمی ممکن است با او به شهرداری بروند و همین باعث می شود که شورای یکدست اصلاح طلب دیگر وجود نداشته باشد. به ویژه با درنظرگرفتن اینکه همه اعضای علی البدل شورا را به صورت یکدست اعضای فهرست اصلی اصولگرایان تشکیل می دهند. به ترتیب به این شرح: مهدی چمران، علیرضا دبیر، حبیب کاشانی، مرتضی طلایی، جلال ملکی، الهه راستگو و.... 
                