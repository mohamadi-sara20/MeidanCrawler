شنبه ۱۹ خرداد ۱۳۹۷
-----------------------------------------
حرف اول
-----------------------------------------
فیلو روس فیلو امریکن و منافع ایران
-----------------------------------------

                    گاه تصور می شود در طول زمان از سوی ایران/ ایرانیان نوعی گرایش به سمت وسوی روسیه (و شوروی سابق) یا آمریکا (و انگلستان) وجود داشته است. همچنین این تصور کلی نیز ممکن است وجود داشته باشد که برخی ایرانیان به قطب اول و عده ای به قطب دوم گرایش دارند. این دو گرایش می توانند با دو عنوان فیلو روس و فیلو (انگلو) امریکن شناخته شوند. این در حالی است که انقلاب اسلامی با شعار «نه شرقی، نه غربی، جمهوری اسلامی» به پیروزی رسید؛ در واقع، منافع ملی جمهوری اسلامی ایران در این برهه چه اقتضایی دارد؟ تمایل به روسیه می تواند دلایلی داشته باشد: اولا روسیه در سخن و عمل نشان داده حامی محور مقاومت (ایران، سوریه و لبنان) بوده است؛ این محور شاهرگ حیاتی جمهوری اسلامی تلقی می شود و راهبردهای اصلی سیاست خارجی نظام را تعیین می کند. ثانیا هویت انقلاب اسلامی با ضدیت با غرب (و به شکل خاص آمریکا) شکل گرفته است و روسیه می تواند به این مسئله یاری رساند؛ روسیه در مواردی قطع نامه های ضدایرانی آمریکا را وتو کرده است. ثالثا ماهیت روسیه از شوروی متمایز است؛ شوروی طرف اصلی غرب در دوران جنگ سرد بود و انقلاب اسلامی با استقلال از هر دو بلوک به پیروزی رسید، درحالی که روسیه یک کشور متوسط اروپایی است که سیاست خارجی آن با سیاست خارجی نظام همسویی زیادی دارد. از این دیدگاه، خیانت های شوروی را ضرورتا نمی توان پای روسیه نوشت. گرایش به سوی غرب و به شکل خاص آمریکا، به نوبه خود می تواند با مجموعه ای از دلایل توجیه شود: در درجه نخست اگر ما چاره ای جز تعامل با دنیا نداریم، چه بهتر که از ابتدا «کدخدا» را ببینیم. پیامبر گرامی اسلام (ص) هم هرگز باب مذاکره را با دشمنان خود قطع نکردند. دوم اینکه خیانت آمریکا به ما در طول تاریخ بسیار کمتر از روسیه بوده است. آمریکا مواردی منفی مانند کودتای 28 مرداد 32، کودتای نوژه، تحریم ها و امثال آن را در کارنامه خود دارد، اما روسیه موارد متعددی از جمله تحمیل عهدنامه گلستان و ترکمانچای، به توپ بستن مجلس، سرکوب مشروطه خواهان به دست نیروهای قزاق، حمله به ایران در جریان جنگ جهانی، حمایت از صدام در جنگ تحمیلی و تعلل در تعهدات هسته ای (به ویژه در راه اندازی نیروگاه بوشهر) را در کارنامه خود به ثبت رسانده است.گاه تصور می شود در طول زمان از سوی ایران/ ایرانیان نوعی گرایش به سمت وسوی روسیه (و شوروی سابق) یا آمریکا (و انگلستان) وجود داشته است. همچنین این تصور کلی نیز ممکن است وجود داشته باشد که برخی ایرانیان به قطب اول و عده ای به قطب دوم گرایش دارند. این دو گرایش می توانند با دو عنوان فیلو روس و فیلو (انگلو) امریکن شناخته شوند. این در حالی است که انقلاب اسلامی با شعار «نه شرقی، نه غربی، جمهوری اسلامی» به پیروزی رسید؛ در واقع، منافع ملی جمهوری اسلامی ایران در این برهه چه اقتضایی دارد؟ تمایل به روسیه می تواند دلایلی داشته باشد: اولا روسیه در سخن و عمل نشان داده حامی محور مقاومت (ایران، سوریه و لبنان) بوده است؛ این محور شاهرگ حیاتی جمهوری اسلامی تلقی می شود و راهبردهای اصلی سیاست خارجی نظام را تعیین می کند. ثانیا هویت انقلاب اسلامی با ضدیت با غرب (و به شکل خاص آمریکا) شکل گرفته است و روسیه می تواند به این مسئله یاری رساند؛ روسیه در مواردی قطع نامه های ضدایرانی آمریکا را وتو کرده است. ثالثا ماهیت روسیه از شوروی متمایز است؛ شوروی طرف اصلی غرب در دوران جنگ سرد بود و انقلاب اسلامی با استقلال از هر دو بلوک به پیروزی رسید، درحالی که روسیه یک کشور متوسط اروپایی است که سیاست خارجی آن با سیاست خارجی نظام همسویی زیادی دارد. از این دیدگاه، خیانت های شوروی را ضرورتا نمی توان پای روسیه نوشت. گرایش به سوی غرب و به شکل خاص آمریکا، به نوبه خود می تواند با مجموعه ای از دلایل توجیه شود: در درجه نخست اگر ما چاره ای جز تعامل با دنیا نداریم، چه بهتر که از ابتدا «کدخدا» را ببینیم. پیامبر گرامی اسلام (ص) هم هرگز باب مذاکره را با دشمنان خود قطع نکردند. دوم اینکه خیانت آمریکا به ما در طول تاریخ بسیار کمتر از روسیه بوده است. آمریکا مواردی منفی مانند کودتای 28 مرداد 32، کودتای نوژه، تحریم ها و امثال آن را در کارنامه خود دارد، اما روسیه موارد متعددی از جمله تحمیل عهدنامه گلستان و ترکمانچای، به توپ بستن مجلس، سرکوب مشروطه خواهان به دست نیروهای قزاق، حمله به ایران در جریان جنگ جهانی، حمایت از صدام در جنگ تحمیلی و تعلل در تعهدات هسته ای (به ویژه در راه اندازی نیروگاه بوشهر) را در کارنامه خود به ثبت رسانده است.تبانی روسیه با اسرائیل در روزهای اخیر و مخالفت با حضور ایران در سوریه نیز نشان می دهد که به این همسایه شمالی نمی توان اعتماد کرد. واقعیت این است که هر دو گرایش فیلو روس و فیلو امریکن بر مفروضاتی تکیه می کنند که با اصول اولیه روابط بین الملل ناسازگار است. صحنه روابط بین الملل به مثابه بازی ای است که دوست و دشمن دائمی در آن معنا ندارد. سیاست خارجی ایدئولوژیک همواره به دنبال یافتن دوست و دشمن دائمی است. هیچ کشوری دوست یا دشمن دائمی ما نیست، چراکه شرایط همواره در حال تغییر است؛ همان گونه که شوروی ابرقدرت بود و اینک روسیه یک کشور معمولی اروپایی است، چه بسا قدرت آمریکا یا سیاست های آن کشور در طول زمان متحول شود. درحالی که روسیه به شکل صریح از ما خواسته است به آن کشور نگاهی ایدئولوژیک نداشته باشیم، باز اصرار ما بر آن است که این کشور را دوست (یا دشمن) دائمی تلقی کنیم. مفروض دیگر این تحلیل نادرست ساده سازی است؛ اذهانی که به جای روبه روشدن با پیچیدگی های روابط بین الملل دوست دارند با یکی، دو قاعده کل جهان را تحلیل کنند، همواره به دنبال دسته بندی کشورها به دو دسته دوست و دشمن هستند. در مجموع باید گفت هیچ کشوری در طول زمان دوست یا دشمن دائمی کشوری دیگر نیست. مهم در این بین، حفظ منافع ملی است. همان گونه که روسیه در راستای منافع ملی خود روزی به ایران و محور مقاومت نزدیک و روز دیگر از آن دور می شود، جمهوری اسلامی نیز باید صرفا به منافع ملی خود که رابطه ای وثیق با مسئولیت های فراملی دارد، تکیه کند. به همان میزان که مفهوم «منافع ملی» و نسبت آن با «مسئولیت های فراملی» برای برخی مسئولان ابهام دارد، ممکن است در تعریف جایگاه ایران در روابط بین الملل و کیفیت تعامل با قدرت های بزرگ نوعی سردرگمی وجود داشته باشد.
                