چهار‌شنبه ۲۱‌شهریور ۱۳۹۷
-----------------------------------------
حرف اول
-----------------------------------------
راز اتاق های دربسته
-----------------------------------------

                    زنجیره شرکت های تعاونی مصرف روستایی بدون تردید یکی از گسترده ترین تشکل های صنفی و مردم نهاد است که تقریبا تمامی بهره برداران بخش کشاورزی را دربر گرفته است. این زنجیره در شش دهه اخیر با هدایت و سامان دهی سازمان مرکزی تعاون روستایی از عرضه ضروریات معیشت خانوار تا نهاده های تولید و کمک در فروش تولیدات کشاورزان، نقش بی بدیل دولت- مردم را در جامعه پراکنده روستایی کشور به خوبی ایفا کرده است؛ نقشی که اگر در کانون توجه بیشتر قرار می گرفت، چه بسا نیازی به تشکیل نهادهای دیگری برای توسعه و عمران روستایی و فقرزدایی نبود. اولین قانون شرکت های تعاونی در ایران در مرداد 1334 شمسی مشتمل بر 11 ماده و یک تبصره با الهام از قوانین تعاونی دیگر کشورها تصویب شد و بانک کشاورزی به اعزام کارشناسان به روستاها اقدام کرد تا زارعان را به تشکیل شرکت های تعاونی تشویق و راهنمایی کند. سازمان مرکزی تعاون روستایی در سال 1342 با اهداف حمایت، هدایت و نظارت و نیز تعهد به خدمات تکنیکی، آموزشی، تجاری و اعتباری به شرکت های گروهی و فردی کشاورزی تاسیس شد. شبکه گسترده تعاونی های روستایی و نیز سازمان مرکزی تعاونی روستایی به مثابه دو بال «مردم» و «دولت»، در دستیابی به اهداف خرید تضمینی، تنظیم بازار و توسعه پایدار روستا نقش اساسی ایفا می کنند. بررسی وظایف مندرج در اساسنامه و دستورالعمل های اجرائی که بسیاری از آنها از گذشته تابه حال اجرا می شود، بخش عمده ای از وظایف حاکمیتی وزارت جهاد کشاورزی را در امر بهبود و توسعه روستایی، کاهش هزینه تولید، افزایش تولید در کشور، خریدهای تضمینی از سوی دولت و... دربر می گیرد. البته ظرفیت های نهفته فراوانی در مسیر توسعه پایدار این بخش و اجتناب از مهاجرت روستاییان و رهاشدن منابع تولید، تنظیم بازار و... در این شبکه عظیم چند میلیونی وجود دارد که متاسفانه تاکنون از بروز آنها غفلت شده است. شبکه ای که در تکامل خود می تواند نمادی از روح تعاون، کاهش تصدی گری دولت و افزایش مشارکت مردم در مدیریت خود باشد. زمان زیادی از واگذاری پرسش آمیز شرکت کشاورزی و دام پروری مغان با ابهامات فراوان نمی گذرد که زمزمه هایی در زمینه واگذاری سازمان تعاونی روستایی و شرکت های وابسته نیز شنیده می شود.شنیده هایی که موجب شگفتی آگاهانی می شود که به باورشان سازمان تعاونی روستایی و سه هزار شرکت تعاونی مصرف زیرمجموعه آن، یکی از عظیم ترین سرمایه های اجتماعی کشور به شمار می آید؛ سرمایه ای که دولت می تواند پیوند سازنده با نیروی لایزال مردمی را بیش از هر منظر دیگری به نمایش بگذارد. از تبعات مخرب این شنیده ها ایجاد تزلزل در عزم مدیریت وزارت جهاد کشاورزی و سازمان مذکور در اصلاح ساختاری و «به روز» و «کارآمد»کردن این شبکه بزرگ از بهره برداران است. بازتابی که در شرکت مغان و چه بسا در واحدهای مشابه نیز رخ داده است. در سال های اخیر هرگاه سازمان خصوصی سازی، انگشت نشانه به سوی بنگاه های اقتصادی می گذارد متاسفانه تا زمان واگذاری هرگونه انگیزه رشد و بهسازی به طور رسمی از مدیریت آن واحدها سلب می شود. البته که در انبوه پرسش های بی پاسخ در فرایند چگونگی این واگذاری ها، باید به موضوع سازمان تعاونی روستایی به عنوان یک طنز تلخ خاص نگاه کرد. ضمن آنکه در این مجال بر ارائه شفاف سازی در چگونگی و چرایی واگذاری های سازمان خصوصی سازی تاکید و اهمیت جایگاه بالقوه بزرگ و فراموش شده سازمان تعاونی روستایی و اقمار آن یادآوری می شود. برای بررسی هر نوع سرنوشت و تدوین نقشه راه این نهادهای ملی، باید از درون اتاق های دربسته تصمیم گیری خارج شد. مادامی که صاحب نظران هر حوزه به بحث و مشارکت دعوت نشوند، باز هم باید در انتظار فاجعه های ملی مانند سد گتوند، دریاچه ارومیه، توسعه نیشکر خوزستان و... باشیم که در اتاق های دربسته رقم خوردند.زنجیره شرکت های تعاونی مصرف روستایی بدون تردید یکی از گسترده ترین تشکل های صنفی و مردم نهاد است که تقریبا تمامی بهره برداران بخش کشاورزی را دربر گرفته است. این زنجیره در شش دهه اخیر با هدایت و سامان دهی سازمان مرکزی تعاون روستایی از عرضه ضروریات معیشت خانوار تا نهاده های تولید و کمک در فروش تولیدات کشاورزان، نقش بی بدیل دولت- مردم را در جامعه پراکنده روستایی کشور به خوبی ایفا کرده است؛ نقشی که اگر در کانون توجه بیشتر قرار می گرفت، چه بسا نیازی به تشکیل نهادهای دیگری برای توسعه و عمران روستایی و فقرزدایی نبود. اولین قانون شرکت های تعاونی در ایران در مرداد 1334 شمسی مشتمل بر 11 ماده و یک تبصره با الهام از قوانین تعاونی دیگر کشورها تصویب شد و بانک کشاورزی به اعزام کارشناسان به روستاها اقدام کرد تا زارعان را به تشکیل شرکت های تعاونی تشویق و راهنمایی کند. سازمان مرکزی تعاون روستایی در سال 1342 با اهداف حمایت، هدایت و نظارت و نیز تعهد به خدمات تکنیکی، آموزشی، تجاری و اعتباری به شرکت های گروهی و فردی کشاورزی تاسیس شد. شبکه گسترده تعاونی های روستایی و نیز سازمان مرکزی تعاونی روستایی به مثابه دو بال «مردم» و «دولت»، در دستیابی به اهداف خرید تضمینی، تنظیم بازار و توسعه پایدار روستا نقش اساسی ایفا می کنند. بررسی وظایف مندرج در اساسنامه و دستورالعمل های اجرائی که بسیاری از آنها از گذشته تابه حال اجرا می شود، بخش عمده ای از وظایف حاکمیتی وزارت جهاد کشاورزی را در امر بهبود و توسعه روستایی، کاهش هزینه تولید، افزایش تولید در کشور، خریدهای تضمینی از سوی دولت و... دربر می گیرد. البته ظرفیت های نهفته فراوانی در مسیر توسعه پایدار این بخش و اجتناب از مهاجرت روستاییان و رهاشدن منابع تولید، تنظیم بازار و... در این شبکه عظیم چند میلیونی وجود دارد که متاسفانه تاکنون از بروز آنها غفلت شده است. شبکه ای که در تکامل خود می تواند نمادی از روح تعاون، کاهش تصدی گری دولت و افزایش مشارکت مردم در مدیریت خود باشد. زمان زیادی از واگذاری پرسش آمیز شرکت کشاورزی و دام پروری مغان با ابهامات فراوان نمی گذرد که زمزمه هایی در زمینه واگذاری سازمان تعاونی روستایی و شرکت های وابسته نیز شنیده می شود.شنیده هایی که موجب شگفتی آگاهانی می شود که به باورشان سازمان تعاونی روستایی و سه هزار شرکت تعاونی مصرف زیرمجموعه آن، یکی از عظیم ترین سرمایه های اجتماعی کشور به شمار می آید؛ سرمایه ای که دولت می تواند پیوند سازنده با نیروی لایزال مردمی را بیش از هر منظر دیگری به نمایش بگذارد. از تبعات مخرب این شنیده ها ایجاد تزلزل در عزم مدیریت وزارت جهاد کشاورزی و سازمان مذکور در اصلاح ساختاری و «به روز» و «کارآمد»کردن این شبکه بزرگ از بهره برداران است. بازتابی که در شرکت مغان و چه بسا در واحدهای مشابه نیز رخ داده است. در سال های اخیر هرگاه سازمان خصوصی سازی، انگشت نشانه به سوی بنگاه های اقتصادی می گذارد متاسفانه تا زمان واگذاری هرگونه انگیزه رشد و بهسازی به طور رسمی از مدیریت آن واحدها سلب می شود. البته که در انبوه پرسش های بی پاسخ در فرایند چگونگی این واگذاری ها، باید به موضوع سازمان تعاونی روستایی به عنوان یک طنز تلخ خاص نگاه کرد. ضمن آنکه در این مجال بر ارائه شفاف سازی در چگونگی و چرایی واگذاری های سازمان خصوصی سازی تاکید و اهمیت جایگاه بالقوه بزرگ و فراموش شده سازمان تعاونی روستایی و اقمار آن یادآوری می شود. برای بررسی هر نوع سرنوشت و تدوین نقشه راه این نهادهای ملی، باید از درون اتاق های دربسته تصمیم گیری خارج شد. مادامی که صاحب نظران هر حوزه به بحث و مشارکت دعوت نشوند، باز هم باید در انتظار فاجعه های ملی مانند سد گتوند، دریاچه ارومیه، توسعه نیشکر خوزستان و... باشیم که در اتاق های دربسته رقم خوردند.
                