پنج‌شنبه ۱۵ آذر ۱۳۹۷
-----------------------------------------
سرمقاله
-----------------------------------------
جهان به کجا می رود؟
-----------------------------------------

                    در عالم سیاست، بیشتر  کشورهای تهاجمی جهان به جان هم افتاده و در پی گرفتن امتیاز از یکدیگرند. حالتی که چند کفتار، گرگ، شیر، پلنگ، روباه و کرکس، گله گوسفند یا بز کوهی را محاصره کرده و در پی دریدن حیوانات بی گناه هستند. گروه تهاجمی چون از توان یکدیگر آگاه اند، با فاصله از هم ایستاده و منتظر نوبت خود هستند. تفاوت چندانی ندارد که این صحنه در خاورمیانه یا آمریکای جنوبی یا حتی آسیا باشد. آنکه می خواهد نقش شیر را بازی کند و بیشترین سهم را مطالبه می کند، ترامپ است. شی جین پینگ و پوتین هم از همان روحیه تهاجمی ترامپ برخوردارند، اما زورشان در ظاهر امر به او نمی رسد و با فاصله در محاصره ایستاده اند. نخست وزیر ژاپن با همه توانایی های بالقوه ای که دارد، به دلیل بی احتیاطی در قضیه پرل هاربر و ضربه ای که در هیروشیما خورده بود، وارد گود نمی شود و بیشتر نقش یک شاهد را بازی می کند؛ ادعایی ندارد و به کسی هم فعلا کاری ندارد، اما همه می دانند که پیش از جنگ جهانی دوم، پوست کشورهایی مانند کره را کنده بود. به طورکلی، جهان کنونی دچار بحرانی شدید شده است. این بحران ظاهری سیاسی دارد، اما ناشی از تغییرات آب وهوایی است؛ اگرچه توجه مردم هنوز به این موضوع جلب نشده و آنچه را که بیشتر به عنوان «علت» از آن یاد می شود -مانند تقابل سیاسی، سوءمدیریت دولت ها و مبارزه ها و اعتراض های مردمی- بیشتر «معلول» است تا «علت». برخورد دولت ها با یکدیگر، برخورد دولت ها با مردم و مردم با دولت ها از دو، سه سال گذشته تشدید شده است. به دلیل همان تغییرات شدید آب وهوایی و تبعات آن به صورت زلزله، سیل، طغیان رودخانه ها، خشک سالی و جنگ، مردم مناطق خاورمیانه، آفریقا، اوراسیا، آمریکای جنوبی و مرکزی به حرکت درآمده و رو به مناطق امن تر نهاده اند. در ایران باید تبعات بحران جنگ عراق با ایران را به این مجموعه افزود. با آغاز جنگ، مهاجرت مردم خوزستان به شمال و شرق در ایران و خارج از کشور آغاز شد. این مهاجرت تعادل اقتصادی و معیشتی ازجمله مسکن مناطق مهاجرپذیر داخلی را برهم زد. هنوز که هنوز است، مناطق جنگ زده ای مانند خرمشهر، به شکلی که باید بازسازی نشده اند و مواد منفجره در این مناطق قربانی می گیرند و مانع آبادانی مناطق جنگ زده هستند. در چند سال گذشته، کشورهای اروپای مرکزی و حتی اروپای شرقی، ایالات متحده آمریکا، کانادا، استرالیا و نیوزیلند به مقصد مهاجران تبدیل شده اند. کشمکش میان مهاجران و کشورهای مهاجرپذیر، هرگز در 500 سال اخیر به این شدت نبوده است. چنین وضعیتی را می توان در سده های ششم و هفتم میلادی در منطقه خاورمیانه تا جنوب اروپا به یاد آورد. در آن زمان، حرکت اصلی مهاجرت از آسیای مرکزی به سوی غرب، به ویژه ایران و امپراتوری روم شرقی (بیزانس) بود. این حرکت نسبتا آرام با ظهور چنگیزخان شدت گرفت. شاید بسیاری از خوانندگان به این موضوع آگاه نباشند که حرکت چنگیزخان تنها به خاطر جهان گشایی نبود، بلکه فرار از گرسنگی در آسیای مرکزی بود و این گرسنگی به دلیل خشک سالی و رویدادهایی بروز کرده بود که در آغاز این یادداشت به آنها اشاره شد. موفقیت چنگیز مغول در ایران به دلیل ناتوان شدن حکومت وقت و بحران های مهاجرتی بود. مردم مهاجر آن زمان نیز مانند امروز، بیش از هر چیزی در جست وجوی راهی برای سیرکردن شکم خود بودند. این نیاز دو مولفه به وجود می آورد؛ نخست اشتیاق مهاجر برای سد جوع، حتی به بهای انجام کار بدون دستمزد یا همان بیگاری. 
کار بدون دستمزد برای جوامع مهاجرپذیر ایدئال بوده و هست، مشروط بر آنکه سطح دستمزد موجود در جامعه مهاجرپذیر را آن قدر کاهش ندهند که اشتغال بر پایه دریافت دستمزد برای دستمزدبگیرها به خطر بیفتد؛ چیزی که امروز دلیل نگرانی ترامپ از مهاجرت مکزیکی ها به آمریکاست و دارد دیواری را می سازد که دو هزارو 700 سال پیش چینی ها به همین منظور در مرز شمالی خود ساختند. در سده های اشاره شده، شدت گرسنگی مهاجرانی که تامین غذایی نداشتند، به قدری بود که حاضر بودند نه تنها رایگان برای ارباب خود کار کنند، بلکه اگر لازم بود برای حفظ حیثیت ارباب و خانواده او تن به اخته شدن بدهند. برده اخته شده را در ایران «خواجه» می خواندند. بزرگان و ثروتمندان منطقه خاورمیانه از داشتن چنین بردگان رایگان و مطمئنی مغرور بودند. در دوران خلافت بنی امیه، بردگان مهاجر از آسیای مرکزی نیروی عمده کار را در کشاورزی و فعالیت های تولیدی و بازاری تشکیل می دادند، بدون اینکه کوچک ترین پاداش مالی ای از ارباب خود دریافت کنند. ولی با آشنایی تدریجی مهاجران فقیر با منطقه آباد خاورمیانه و افزایش شمار آنها، ناگهان صحنه برگشت و با چند لشکرکشی مغولان، امپراتوری های خوارزمشاهی، عباسی و روم شرقی -که به سرنوشت اروپای امروز درآمده و ضعیف شده بودند- سرنگون شدند؛ آن هم با کمترین هزینه و به دست قشون گرسنه مغولی. چند صباحی از صدر اسلام نگذشته بود که مغول ها به تدریج در قالب عثمانی ها همه کشورهای عربی امروز را اشغال و مغولیزه کردند. ایرانی ها با تشکیل امپراتوری صفوی توانستند مغولان را از ایران برانند، اما امپراتوری عثمانی تا جنگ جهانی اول تسلط خود را بر همه مناطق عربی امروزی حفظ کرد. آنچه امروز به نام کشورهای عربی خاورمیانه خوانده می شود، حاصل ورود اروپاییان -به ویژه انگلیس و فرانسه- به منطقه و اخراج عثمانی ها بود. خاندان آل سعود با حمایت توماس لورنس در عربستان کنونی که بخشی از امپراتوری اسلامی عثمانی بود، به حکومت رسیدند. عراق و اردن به خاندان هاشمی واگذار شد که دست نشانده انگلیس بود. سوریه سهم فرانسه در منطقه شد. کردستان را که یک منطقه زرخیز ایرانی الاصل و مانند شانه دست راست ایران است، مانند کیکی به چهار بخش تقسیم کردند. غربی های سلطه جو تلاش دارند تلقین کنند که کردها ایرانی نیستند؛ درحالی که هوش و ذکاوت مردم ایرانی و کرد را دست کم گرفته اند. امروز ایالات متحده آمریکا، انگلیس و فرانسه تلاش دارند منطقه را هرچه بیشتر تجزیه کنند. هرچه این منطقه خردتر و پراکنده تر باشد، امکان ایجاد اختلاف و بهره برداری در آن بیشتر است. جهان کنونی در یکی از سخت ترین شرایط آب وهوایی قرار گرفته و رویدادهای آن عامل اختلاف و دشمنی و ایجاد رقابت است. اگر این شرایط از آنچه هست شدیدتر شود، حرکت مهاجرت در جهان و به ویژه در خاورمیانه شدت خواهد گرفت. دولتمردان منطقه باید با چشم و گوش باز، درجه بردباری خود را بالا ببرند. اگر بحران آب وهوایی در جهان شدت بیشتری به خود بگیرد، خاورمیانه نیروی کار خود را از دست داده و به بازار مصرف دیگران تبدیل خواهد شد. بسیاری از مناطق منطقه مانند بحرالمیت -که گودترین نقطه خشکی جهان است- و جزایر کوچک خلیج فارس و بخشی از سرزمین های امارات، بحرین و کویت به زیر آب خواهند رفت. مردم از این نواحی با دست خالی مهاجرت خواهند کرد، حتی اگر از گرسنگی بمیرند. هیجانات مردمی نباید موجب دستپاچگی دولت ها شود. برخی از بحران ها معلول تغییرات اقلیمی اند؛ معلول را نباید با علت اشتباه گرفت.در عالم سیاست، بیشتر  کشورهای تهاجمی جهان به جان هم افتاده و در پی گرفتن امتیاز از یکدیگرند. حالتی که چند کفتار، گرگ، شیر، پلنگ، روباه و کرکس، گله گوسفند یا بز کوهی را محاصره کرده و در پی دریدن حیوانات بی گناه هستند. گروه تهاجمی چون از توان یکدیگر آگاه اند، با فاصله از هم ایستاده و منتظر نوبت خود هستند. تفاوت چندانی ندارد که این صحنه در خاورمیانه یا آمریکای جنوبی یا حتی آسیا باشد. آنکه می خواهد نقش شیر را بازی کند و بیشترین سهم را مطالبه می کند، ترامپ است. شی جین پینگ و پوتین هم از همان روحیه تهاجمی ترامپ برخوردارند، اما زورشان در ظاهر امر به او نمی رسد و با فاصله در محاصره ایستاده اند. نخست وزیر ژاپن با همه توانایی های بالقوه ای که دارد، به دلیل بی احتیاطی در قضیه پرل هاربر و ضربه ای که در هیروشیما خورده بود، وارد گود نمی شود و بیشتر نقش یک شاهد را بازی می کند؛ ادعایی ندارد و به کسی هم فعلا کاری ندارد، اما همه می دانند که پیش از جنگ جهانی دوم، پوست کشورهایی مانند کره را کنده بود. به طورکلی، جهان کنونی دچار بحرانی شدید شده است. این بحران ظاهری سیاسی دارد، اما ناشی از تغییرات آب وهوایی است؛ اگرچه توجه مردم هنوز به این موضوع جلب نشده و آنچه را که بیشتر به عنوان «علت» از آن یاد می شود -مانند تقابل سیاسی، سوءمدیریت دولت ها و مبارزه ها و اعتراض های مردمی- بیشتر «معلول» است تا «علت». برخورد دولت ها با یکدیگر، برخورد دولت ها با مردم و مردم با دولت ها از دو، سه سال گذشته تشدید شده است. به دلیل همان تغییرات شدید آب وهوایی و تبعات آن به صورت زلزله، سیل، طغیان رودخانه ها، خشک سالی و جنگ، مردم مناطق خاورمیانه، آفریقا، اوراسیا، آمریکای جنوبی و مرکزی به حرکت درآمده و رو به مناطق امن تر نهاده اند. در ایران باید تبعات بحران جنگ عراق با ایران را به این مجموعه افزود. با آغاز جنگ، مهاجرت مردم خوزستان به شمال و شرق در ایران و خارج از کشور آغاز شد. این مهاجرت تعادل اقتصادی و معیشتی ازجمله مسکن مناطق مهاجرپذیر داخلی را برهم زد. هنوز که هنوز است، مناطق جنگ زده ای مانند خرمشهر، به شکلی که باید بازسازی نشده اند و مواد منفجره در این مناطق قربانی می گیرند و مانع آبادانی مناطق جنگ زده هستند. در چند سال گذشته، کشورهای اروپای مرکزی و حتی اروپای شرقی، ایالات متحده آمریکا، کانادا، استرالیا و نیوزیلند به مقصد مهاجران تبدیل شده اند. کشمکش میان مهاجران و کشورهای مهاجرپذیر، هرگز در 500 سال اخیر به این شدت نبوده است. چنین وضعیتی را می توان در سده های ششم و هفتم میلادی در منطقه خاورمیانه تا جنوب اروپا به یاد آورد. در آن زمان، حرکت اصلی مهاجرت از آسیای مرکزی به سوی غرب، به ویژه ایران و امپراتوری روم شرقی (بیزانس) بود. این حرکت نسبتا آرام با ظهور چنگیزخان شدت گرفت. شاید بسیاری از خوانندگان به این موضوع آگاه نباشند که حرکت چنگیزخان تنها به خاطر جهان گشایی نبود، بلکه فرار از گرسنگی در آسیای مرکزی بود و این گرسنگی به دلیل خشک سالی و رویدادهایی بروز کرده بود که در آغاز این یادداشت به آنها اشاره شد. موفقیت چنگیز مغول در ایران به دلیل ناتوان شدن حکومت وقت و بحران های مهاجرتی بود. مردم مهاجر آن زمان نیز مانند امروز، بیش از هر چیزی در جست وجوی راهی برای سیرکردن شکم خود بودند. این نیاز دو مولفه به وجود می آورد؛ نخست اشتیاق مهاجر برای سد جوع، حتی به بهای انجام کار بدون دستمزد یا همان بیگاری. 
کار بدون دستمزد برای جوامع مهاجرپذیر ایدئال بوده و هست، مشروط بر آنکه سطح دستمزد موجود در جامعه مهاجرپذیر را آن قدر کاهش ندهند که اشتغال بر پایه دریافت دستمزد برای دستمزدبگیرها به خطر بیفتد؛ چیزی که امروز دلیل نگرانی ترامپ از مهاجرت مکزیکی ها به آمریکاست و دارد دیواری را می سازد که دو هزارو 700 سال پیش چینی ها به همین منظور در مرز شمالی خود ساختند. در سده های اشاره شده، شدت گرسنگی مهاجرانی که تامین غذایی نداشتند، به قدری بود که حاضر بودند نه تنها رایگان برای ارباب خود کار کنند، بلکه اگر لازم بود برای حفظ حیثیت ارباب و خانواده او تن به اخته شدن بدهند. برده اخته شده را در ایران «خواجه» می خواندند. بزرگان و ثروتمندان منطقه خاورمیانه از داشتن چنین بردگان رایگان و مطمئنی مغرور بودند. در دوران خلافت بنی امیه، بردگان مهاجر از آسیای مرکزی نیروی عمده کار را در کشاورزی و فعالیت های تولیدی و بازاری تشکیل می دادند، بدون اینکه کوچک ترین پاداش مالی ای از ارباب خود دریافت کنند. ولی با آشنایی تدریجی مهاجران فقیر با منطقه آباد خاورمیانه و افزایش شمار آنها، ناگهان صحنه برگشت و با چند لشکرکشی مغولان، امپراتوری های خوارزمشاهی، عباسی و روم شرقی -که به سرنوشت اروپای امروز درآمده و ضعیف شده بودند- سرنگون شدند؛ آن هم با کمترین هزینه و به دست قشون گرسنه مغولی. چند صباحی از صدر اسلام نگذشته بود که مغول ها به تدریج در قالب عثمانی ها همه کشورهای عربی امروز را اشغال و مغولیزه کردند. ایرانی ها با تشکیل امپراتوری صفوی توانستند مغولان را از ایران برانند، اما امپراتوری عثمانی تا جنگ جهانی اول تسلط خود را بر همه مناطق عربی امروزی حفظ کرد. آنچه امروز به نام کشورهای عربی خاورمیانه خوانده می شود، حاصل ورود اروپاییان -به ویژه انگلیس و فرانسه- به منطقه و اخراج عثمانی ها بود. خاندان آل سعود با حمایت توماس لورنس در عربستان کنونی که بخشی از امپراتوری اسلامی عثمانی بود، به حکومت رسیدند. عراق و اردن به خاندان هاشمی واگذار شد که دست نشانده انگلیس بود. سوریه سهم فرانسه در منطقه شد. کردستان را که یک منطقه زرخیز ایرانی الاصل و مانند شانه دست راست ایران است، مانند کیکی به چهار بخش تقسیم کردند. غربی های سلطه جو تلاش دارند تلقین کنند که کردها ایرانی نیستند؛ درحالی که هوش و ذکاوت مردم ایرانی و کرد را دست کم گرفته اند. امروز ایالات متحده آمریکا، انگلیس و فرانسه تلاش دارند منطقه را هرچه بیشتر تجزیه کنند. هرچه این منطقه خردتر و پراکنده تر باشد، امکان ایجاد اختلاف و بهره برداری در آن بیشتر است. جهان کنونی در یکی از سخت ترین شرایط آب وهوایی قرار گرفته و رویدادهای آن عامل اختلاف و دشمنی و ایجاد رقابت است. اگر این شرایط از آنچه هست شدیدتر شود، حرکت مهاجرت در جهان و به ویژه در خاورمیانه شدت خواهد گرفت. دولتمردان منطقه باید با چشم و گوش باز، درجه بردباری خود را بالا ببرند. اگر بحران آب وهوایی در جهان شدت بیشتری به خود بگیرد، خاورمیانه نیروی کار خود را از دست داده و به بازار مصرف دیگران تبدیل خواهد شد. بسیاری از مناطق منطقه مانند بحرالمیت -که گودترین نقطه خشکی جهان است- و جزایر کوچک خلیج فارس و بخشی از سرزمین های امارات، بحرین و کویت به زیر آب خواهند رفت. مردم از این نواحی با دست خالی مهاجرت خواهند کرد، حتی اگر از گرسنگی بمیرند. هیجانات مردمی نباید موجب دستپاچگی دولت ها شود. برخی از بحران ها معلول تغییرات اقلیمی اند؛ معلول را نباید با علت اشتباه گرفت.
                