سه‌شنبه ۱۶ بهمن ۱۳۹۷
-----------------------------------------
یادداشت
-----------------------------------------
استمداد از سمنانی ها برای خزر
-----------------------------------------

                    در روزهای اخیر ضربان طبیعتا آسیب دیده کشورمان در فضایی از بیم و امید در انتظار تصمیم کمیسیون تلفیق مجلس درباره اعتبار پروژه چالش برانگیز انتقال آب دریای خزر به کویرات سمنان در التهاب بود. احمد همتی متخصص بیماری های کودکان، نماینده مجلس و عضو فراکسیون امید، با اعلام موافقت کمیسیون با تخصیص این اعتبار، هاله ای از نومیدی بر سر مخالفان گستراند. او در مصاحبه با خبرنگاران گفت رایزنی های اولیه با سرمایه گذاران برای اجرای انتقال آب خزر به فلات مرکزی ایران انجام شده و از نظر مثبت رئیس مجلس در زمینه انتقال آب خزر خبر داد. گویا استانداری سمنان برای برگزاری این رویداد مهم، از افراد و بخش های شرکت کننده دیگر نیز دعوت به عمل خواهد آورد. سخنان نماینده سمنان در اعلام این موافقت از هر حیث تامل و پرسش های فراوانی به همراه دارد؛ اینکه مگر دریای خزر فقط در مجاورت استان مازندران قرار دارد که به ضرورت برگزاری جلسات فقط دو استان اشاره شده است؟ چرا در بین انبوه نمایندگان مخالف این پروژه فقط به نظر مثبت رئیس مجلس استناد می شود؟ چرا قبل از اینکه این مصوبه در صحن عمومی مجلس به رای گذاشته شود، می فرمایند: «کارگروهی به منظور شناسایی و جذب سرمایه گذار اجرای طرح انتقال آب خزر به فلات مرکزی ایران ایجاد شود؟ به راستی این همه نتیجه گیری پرشتاب نماینده سمنان برای چیست؟ ای کاش حامیان طرح، قبل از آنکه خود را در این محدوده محصور کنند، این باور را داشته باشند که امکان تعریف منافع منطقه ای فقط در عرصه فراگیر تمامی کشور وجود دارد. اساسا پیامدهای نابودکننده چنین کلنگ تخریبی بر پیکر نحیف خزر تا کران جنوب کشور نیز تسری خواهد داشت. اما بیش از هر منطقه ای اتفاقا اقلیم و هم وطنان عزیز سمنانی از آن زیان خواهند دید. اولا انتقال مصنوعی آب موجب افزایش جمعیتی در استان سمنان خواهد شد که با ظرفیت های اکولوژیکی پایدار تناسبی نداشته و زندگی این جمعیت جدید به پمپ های نیرومندی وابسته می شود که در هر توقف احتمالی مشکل ایجاد خواهد کرد. ثانیا استان سمنان به دلیل مرز مشترک طولانی با گلستان و مازندران در حال حاضر از اقلیم شمال بسیار متاثر است. بدون تردید ترکش تخریب بیشتر این دریاچه بیمار و انباشت هزاران تن نمک در اولین مرحله به استان سمنان اصابت خواهد کرد. از دیگر نتایج تخریبی این طرح درباره افزایش تراز منفی آب دریاچه خزر و از بین رفتن بقایای سبز حاشیه دریا بسیار گفته شده و از تکرار آن چشم پوشی می شود. فقط آقای همتی را به لحاظ تخصص حرفه ای ایشان خطاب قرار می دهم؛ بدون تردید شما در بسیاری از سال های عمر خود دانش و مهارت درمان کودکان این سرزمین را آموخته و طبابت کرده اید. آیا برای درمان کودکان بیماری که به شما رجوع کرده اند، از زادگاهشان پرسیده اید؟
 قطعا و بنا بر سوگند حرفه ای تان هرگز نوع زادگاه بیمارانتان در تعهد انسانی شما اثری نداشته است. کودکانی که اگر به سنین بالاتر هم برسند، چه بسا در قید حیات هم نباشید. اگر صاحب نظران زیست محیطی شما را قانع کنند که این انتقال آب برای زندگی کودکان سمنانی (که قطعا نقش حیاتی ندارد) به مرگ و میر بسیاری از نسل آینده در آن سوی شمالی البرز منجر می شود، آیا بازهم با این شتاب در جست وجوی طرح های اجرائی این انتقال خواهید بود؟ حالا که از انتظار تاملی ضروری در کمیسیون تلفیق و شتاب دولتمردان طرفی نبسته ایم از هم وطنان عزیز سمنانی استمداد می طلبیم. تاریخ کهن کشورمان با دیرینه خطه سمنان و مردمش همواره عجین بوده است. آنان در این تاریخ طولانی پیشینه ای از بردباری، سخت کوشی و همزیستی آگاهانه با ظرفیت های محدود این منطقه را رقم زده و به نمایش گذاشته اند. عزیزان سمنانی ام ! باوجودآنکه سهم عمده ای از کشورمان میراث فداکاری های شما در امتداد تاریخ بوده است، هم اکنون هم باید در تداوم آن پاسداری دیرین خود باشید. دست های شتاب آلودی را که به نام شما و شاید به کام معدودی بر گلوی خزر گذاشته اند، آرام برگیرید. از آنها بخواهید بررسی دقیق این پروژه و پیامد های آن را به صاحبان نظر، دانش و تخصص 
                