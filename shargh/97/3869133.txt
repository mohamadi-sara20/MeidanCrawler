شنبه ۲۷ بهمن ۱۳۹۷
-----------------------------------------
سرمقاله
-----------------------------------------
راه بقا در سیاست بین الملل
-----------------------------------------

                    تصور نادرست از سیاست بین الملل به تحلیل های نادرست از سیاست داخلی می انجامد. بسیاری بر این باورند که «در علم سیاست زور برهان قاطع است؛ اما در سیاست بین الملل نه فقط برهان قاطع، بلکه درواقع فصل الخطاب است». اگر این گونه باشد، تلاش آمریکا در کنفرانس ورشو برای یارگیری از میان کشورهای اروپای شرقی و عربی چه ضرورتی دارد؟ آیا این اجماع برای اعمال نهایی زور است؟ بعید است این گونه باشد. این کنفرانس بیش از آ نکه غایت محور باشد، اتحادی ناهمدلانه میان کشورهایی است که درصددند حول محوری علیه ایران به منافع جدیدی دست یابند. البته این کنفرانس در سطح بین الملل به نفع ایران نیست و به پمپاژ تازه ای از ایران هراسی می انجامد؛ اما نباید نادیده انگاشت که سیاست بین الملل، سیاستی افقی است و در این سطح افقی همین تاکتیک ها را هر کشور دیگری ازجمله ایران هم می تواند برای تامین منافع خود به کار بگیرد.
جهان چندقطبی این فرصت را به وجود آورده است تا کشورهای مختلف هم به شیوه دیپلماتیک از حقوق خود دفاع کنند. جغرافیای سیاست بین الملل تغییر اساسی کرده است. بدون شناخت این جغرافیا مسائل داخلی کشورها را نمی توان تحلیل کرد. بسیاری از اپوزیسیون خارج از کشور با نگاهی سنتی به سیاست بین الملل که در آن «زور، فصل الخطاب» است، از دولت آمریکا خاصه رئیس جمهور آن تقاضا می کنند تا با حمله نظامی به ایران کار را یکسره کند. این خواسته از کشوری که صرفا به منافع خود می اندیشد، چندان معقول و مشروع به نظر نمی رسد. گیرم آمریکا درصدد اجابت این خواسته باشد، آیا شرایط حمله به ایران را دارد؟ اگر آمریکا از جنگ سر باز زند، آیا اسرائیل وارد جنگی رو در رو با ایران خواهد شد؟ اگر این پرسش های اساسی درست تبیین نشود، در تحلیل  نهایی سیاست داخلی راه به جایی نخواهیم برد. برخی در منطقه تلاش می کنند پای آمریکا را به جنگی تازه در خاورمیانه باز کنند. این تلاش ها چندان اصالت ندارد و بی عیاری آن عیان شده است؛ زیرا اگر عیار و اصالتی داشت، در چهار دهه گذشته شرایط برای جنگ مهیاتر از اکنون بود. جریان هایی خیال شان از عملیات نظامی آمریکا تا حدودی راحت است. آنان با تحلیل درست از توازن قدرت در جهان چندقطبی سودای جنگ ندارند؛ بلکه سودای منافع خود را در سر می پرورانند. درباره اسرائیل نیز آگاه اند که برخورد جدی نظامی صورت نخواهد گرفت. آنچه موجب تنش و مجادله و جنگ بین کشورها می شود، میزان وابستگی و اصطکاک کشورها با یکدیگر است. وابستگی یعنی افزایش تماس و منازعه که خشونت بارترین جنگ های داخلی مثل جنگ های داخلی افغانستان و پاکستان و خونین ترین جنگ ها بین کشورها را به وجود آورده است. این جنگ ها میان کشورهایی رخ می دهد که مردم شان بسیار شبیه یکدیگرند و امورات شان به یکدیگر گره خورده است؛ یعنی آنچه ما نیاز داریم، در دست دیگری است. نباید فراموش کرد «دولت ها ابزارهای اقتصادی را برای اهداف نظامی و سیاسی به کار می گیرند و ابزارهای نظامی و سیاسی را برای تحصیل منافع اقتصادی»؛ اینها ضرورت جنگ است. لنین به وزیر خارجه خود چچرین که به کنفرانس ژنو 1922 می رفت، توصیه کرد از زیاده گویی پرهیز کند. چچرین انقلابی یونیفرم پوش نبود؛ او مانند محمدجواد ظریف مظهر دیپلماسی بود. تماس های مکرر ایران با اروپا، روسیه، چین و هند بیانگر نوعی جامعه پذیری جهانی است. حضور ظریف در راس این دیپلماسی تصادفی نیست. 
 این دیپلماسی چه کارآمد بوده باشد و چه ناکارآمد، در پیش چشم مخالفان دیپلماسی اتفاق افتاده است و حملات آنان در روند کار اخلالی جدی ایجاد نکرده است. چارلز کیندل برگر معتقد است «دولت-ملت از اول تا آخر فقط یک واحد اقتصادی است». اگر این گفته مصداق شرایط کنونی جهان باشد، دلایل خصومت اسرائیل و آمریکا علیه ایران عیان می شود. آن جاهایی که براساس نظام بازار اداره می شوند، برایشان دشوار است بگذارند کشوری با بن مایه های ایدئولوژیک در نظام بازار مشارکت کند تا اهداف ایدئولوژیکش را محقق سازد. البته این خصومت دیرهنگام است. ایران با درک درست از جهان چندقطبی، سیاست منطقه ای خود را پیش برده و اینک نقش تعیین کننده ای در منطقه دارد. اغراق آمیز نیست اگر بگوییم نفوذ سیاسی ایران در منطقه بیشتر از رقبای خویش است. برای اثبات این مدعا باید به عقب برگردیم، به اوایل دی 97 و سفر شبانه دونالد ترامپ و همسرش به استان الانبار عراق و پایگاه نظامیان آمریکا در عین الاسد. این سفر پنهانی ترامپ که موجب نارضایتی دولت و مردم عراق شد، از جنبه های متفاوتی تامل برانگیز است. نخست آنکه ترامپ باور دارد هر زمان اراده کند، مرزهای جغرافیایی و اقتدار ملی کشورهای ذی نفوذ را نادیده خواهد گرفت. دیگر آنکه نگرانی های امنیتی، او را به این کار واداشته است. هر دو این رویکردها شکستی سیاسی برای دولت آمریکا است؛ دولتی که تاکنون برای بقا و نفوذ سیاسی در خاورمیانه هفت تریلیون دلار خرج کرده است.
در جامعه سیاسی آمریکا نیز این عملکرد ترامپ توجیه پذیر نیست. بااینکه آمریکا بیش از هر کشور دیگری به اهمیت نفوذ سیاسی در دیگر کشورها آگاه است، به گفته کیسینجر قدرت نظامی دیگر نفوذ سیاسی را تضمین نمی کند. برخی کشورها قدرت اقتصادی اند اما از حیث نظامی ضعیف اند. بنیه قوی نظامی نمی تواند ضعف اقتصادی را جبران کند. اگر کشوری فاقد یکی یا هر دوی اینها باشد، بازهم می توانند نفوذ سیاسی داشته باشند. کاری که اینک ایران در خاورمیانه باید بکند و ابزارهای این نفوذ سیاسی را دارد. اما دولت ها بیش و پیش از هر چیز به بقای خود فکر می کنند. آنها ناگزیرند برای بقای خود در کنار مصلحت اندیشی دست به انباشت قدرت بزنند. انباشت قدرت اولیه که در سیاست داخلی معنا پیدا می کند و انباشت قدرت ثانویه که مصداق آن سیاست خارجی است. همان طور که هیچ کشوری بر پایه حمایت های دولت های بیگانه نمی تواند در داخل حکومت کند، بدون انباشت قدرت اولیه هم سیاست داخلی پایداری شکل نخواهد گرفت. انباشتی که بیش از اقتدار نظامی و بنیه اقتصادی از توده های مردم نشئت می گیرد. دولت های انقلابی در این زمینه از دولت های دیگر گامی جلوترند. حیات دولت های انقلابی که با خواست و توان مردم روی کار آمده اند و در گرو سه مفهوم، مشروعیت، اتوریته و ایدئولوژی هستند. این مفاهیم به دولت انقلابی فرصت می دهد در سیاست خارجی دست بالا را داشته باشد. تا حدودی دستاوردهای منطقه ای ایران ماحصل این شرایط است. شرایطی که کشورهای مخالف را وامی دارد تا در مواجهه با ایران با احتیاط عمل کنند. پس بی دلیل نیست که مخالفان خارجی ایران بیش از هرچیز بر مسائل داخلی ایران تمرکز دارند و بیشترین فشار را به طبقات سیاسی و اجتماعی وارد می کنند تا این طبقات را به این باور برسانند که با سیستمی ناکارآمد سروکار دارند. ایران دوران سختی را پشت سر می گذارد. دولتی که گرفتار مسائل اقتصادی است به دشواری می تواند مردمش را راضی نگه دارد. ازاین رو راهی نمانده جز بازگشت مفاهیم انقلابی و احیای دوباره آن. هر دولتی که در داخل مشروعیت، اتوریته و ایدئولوژی (هژمونی) داشته باشد، بعید است در عرصه بین المللی دچار بحرانی جدی شود. با به کارگیری این مفاهیم و برخورد با دستگاه های ناکارآمد و فسادهای سازمان یافته راه اصلاح را باید با انقلاب هموار کرد. رویه اصلاح طلبی کارآمد نیست. اینک جز برخورد انقلابی با مفاسد اقتصادی راهی باقی نمانده است. اصرار بر اصلاح طلبی این گمانه را در مردم به وجود می آورد که جریان های سیاسی در پی خریدن وقت برای دستگاه های ناکارآمد و عوامل فساد هستند. اگر دولت ها اتوریته خود را در برخورد با نهادها و سازمان های ناسالم از دست بدهند، طبیعی است که مقبولیت شان نیز دچار آسیب شود. دولتی که مقبولیت نداشته باشد، هژمونی خود را از دست می دهد. این مفاهیم در یکدیگر تنیده شده اند و بدترین زمان برای دولت زمانی است که اتوریته را در مواجهه با مردم به کار گیرد.
 این دیپلماسی چه کارآمد بوده باشد و چه ناکارآمد، در پیش چشم مخالفان دیپلماسی اتفاق افتاده است و حملات آنان در روند کار اخلالی جدی ایجاد نکرده است. چارلز کیندل برگر معتقد است «دولت-ملت از اول تا آخر فقط یک واحد اقتصادی است». اگر این گفته مصداق شرایط کنونی جهان باشد، دلایل خصومت اسرائیل و آمریکا علیه ایران عیان می شود. آن جاهایی که براساس نظام بازار اداره می شوند، برایشان دشوار است بگذارند کشوری با بن مایه های ایدئولوژیک در نظام بازار مشارکت کند تا اهداف ایدئولوژیکش را محقق سازد. البته این خصومت دیرهنگام است. ایران با درک درست از جهان چندقطبی، سیاست منطقه ای خود را پیش برده و اینک نقش تعیین کننده ای در منطقه دارد. اغراق آمیز نیست اگر بگوییم نفوذ سیاسی ایران در منطقه بیشتر از رقبای خویش است. برای اثبات این مدعا باید به عقب برگردیم، به اوایل دی 97 و سفر شبانه دونالد ترامپ و همسرش به استان الانبار عراق و پایگاه نظامیان آمریکا در عین الاسد. این سفر پنهانی ترامپ که موجب نارضایتی دولت و مردم عراق شد، از جنبه های متفاوتی تامل برانگیز است. نخست آنکه ترامپ باور دارد هر زمان اراده کند، مرزهای جغرافیایی و اقتدار ملی کشورهای ذی نفوذ را نادیده خواهد گرفت. دیگر آنکه نگرانی های امنیتی، او را به این کار واداشته است. هر دو این رویکردها شکستی سیاسی برای دولت آمریکا است؛ دولتی که تاکنون برای بقا و نفوذ سیاسی در خاورمیانه هفت تریلیون دلار خرج کرده است.
در جامعه سیاسی آمریکا نیز این عملکرد ترامپ توجیه پذیر نیست. بااینکه آمریکا بیش از هر کشور دیگری به اهمیت نفوذ سیاسی در دیگر کشورها آگاه است، به گفته کیسینجر قدرت نظامی دیگر نفوذ سیاسی را تضمین نمی کند. برخی کشورها قدرت اقتصادی اند اما از حیث نظامی ضعیف اند. بنیه قوی نظامی نمی تواند ضعف اقتصادی را جبران کند. اگر کشوری فاقد یکی یا هر دوی اینها باشد، بازهم می توانند نفوذ سیاسی داشته باشند. کاری که اینک ایران در خاورمیانه باید بکند و ابزارهای این نفوذ سیاسی را دارد. اما دولت ها بیش و پیش از هر چیز به بقای خود فکر می کنند. آنها ناگزیرند برای بقای خود در کنار مصلحت اندیشی دست به انباشت قدرت بزنند. انباشت قدرت اولیه که در سیاست داخلی معنا پیدا می کند و انباشت قدرت ثانویه که مصداق آن سیاست خارجی است. همان طور که هیچ کشوری بر پایه حمایت های دولت های بیگانه نمی تواند در داخل حکومت کند، بدون انباشت قدرت اولیه هم سیاست داخلی پایداری شکل نخواهد گرفت. انباشتی که بیش از اقتدار نظامی و بنیه اقتصادی از توده های مردم نشئت می گیرد. دولت های انقلابی در این زمینه از دولت های دیگر گامی جلوترند. حیات دولت های انقلابی که با خواست و توان مردم روی کار آمده اند و در گرو سه مفهوم، مشروعیت، اتوریته و ایدئولوژی هستند. این مفاهیم به دولت انقلابی فرصت می دهد در سیاست خارجی دست بالا را داشته باشد. تا حدودی دستاوردهای منطقه ای ایران ماحصل این شرایط است. شرایطی که کشورهای مخالف را وامی دارد تا در مواجهه با ایران با احتیاط عمل کنند. پس بی دلیل نیست که مخالفان خارجی ایران بیش از هرچیز بر مسائل داخلی ایران تمرکز دارند و بیشترین فشار را به طبقات سیاسی و اجتماعی وارد می کنند تا این طبقات را به این باور برسانند که با سیستمی ناکارآمد سروکار دارند. ایران دوران سختی را پشت سر می گذارد. دولتی که گرفتار مسائل اقتصادی است به دشواری می تواند مردمش را راضی نگه دارد. ازاین رو راهی نمانده جز بازگشت مفاهیم انقلابی و احیای دوباره آن. هر دولتی که در داخل مشروعیت، اتوریته و ایدئولوژی (هژمونی) داشته باشد، بعید است در عرصه بین المللی دچار بحرانی جدی شود. با به کارگیری این مفاهیم و برخورد با دستگاه های ناکارآمد و فسادهای سازمان یافته راه اصلاح را باید با انقلاب هموار کرد. رویه اصلاح طلبی کارآمد نیست. اینک جز برخورد انقلابی با مفاسد اقتصادی راهی باقی نمانده است. اصرار بر اصلاح طلبی این گمانه را در مردم به وجود می آورد که جریان های سیاسی در پی خریدن وقت برای دستگاه های ناکارآمد و عوامل فساد هستند. اگر دولت ها اتوریته خود را در برخورد با نهادها و سازمان های ناسالم از دست بدهند، طبیعی است که مقبولیت شان نیز دچار آسیب شود. دولتی که مقبولیت نداشته باشد، هژمونی خود را از دست می دهد. این مفاهیم در یکدیگر تنیده شده اند و بدترین زمان برای دولت زمانی است که اتوریته را در مواجهه با مردم به کار گیرد.
                