یک‌شنبه ۱۵ مهر ۱۳۹۷
-----------------------------------------
یادداشت
-----------------------------------------
ملاحظاتی درباره دستور موقت دیوان لاهه
-----------------------------------------

                    مقارن با ساعت 10 صبح (به وقت محلی لاهه) روز چهارشنبه هفته گذشته، قاضی عبدالقوی احمدیوسف، رئیس سودانی دیوان بین المللی دادگستری، در نشستی علنی تصمیم آن دادگاه درباره درخواست ایران مبنی بر صدور دستور موقت در قضیه شکایت اخیر ایران از آمریکا به دلیل نقض عهدنامه مودت 1955 را قرائت کرد.  درباره تصمیم دیوان و قرار موقت صادرشده توجه به چند نکته ضروری است: 
1) دستور موقت دیوان متضمن بی طرفی کامل است. با این تصمیم قضات عالی ترین دادگاه بین المللی به اجماع و همگی با دفاع از جایگاه قضاوت بین المللی و استقلال دیوان، به این مسئله که آنها به عنوان قضات دیوان واجد «والاترین شایستگی های اخلاقی و عالی ترین صلاحیت ها جهت تصدی بالاترین مقامات قضائی» هستند، عینیت بخشیدند. 
2) تصمیم دادگاه منطبق با درخواست ایران و مطابق با خواست آمریکا نیست. تصمیم دیوان لاهه در انطباق کامل با موازین حقوق بین الملل و ترجمان «قانون» و «حق» از منظر حقوق بین الملل است و جز این از آن دادگاه انتظار نمی رفت. 
3) ایران از دادگاه لاهه درخواست کرده بود با توجه به ضرورت و فوریت و به منظور جلوگیری از مخاطرات  جبران ناپذیر تا صدور حکم نهایی، دستوری موقت صادر کند و مانع از بازگشت تحریم های آمریکا 
بر اساس تصمیم هشتم ماه می شود، تهدیدهای آمریکا مبنی بر اعمال تحریم ها را متوقف کند، ممنوعیت های معاملات مربوط به فروش هواپیماهای مسافری و قطعات مربوطه را لغو کند، از اقدامات محدودکننده آمریکا علیه افراد و شرکت های طرف معامله با ایران ممانعت کند و نهایتا آمریکا را از هر اقدام دیگری که ممکن است حقوق ایران و اتباع و شرکت های ایرانی را محدود کند، باز دارد. در مقابل ایالات متحده آمریکا هم اساسا صلاحیت دیوان را نفی و بالطبع ضرورت صدور دستور موقت را انکار کرد. خواسته آمریکایی ها امتناع دیوان از رسیدگی به دعوی و به تبع آن، صادرنکردن دستور موقت بود.  
با وجود این، دیوان مبادرت به صدور دستور موقت کرد و در آن با التزام به موازین حقوق بین الملل و لحاظ کردن استثنائات بشردوستانه، آمریکا را از وضع مجدد تحریم در حوزه های محدود و مشخص منع کرد و به آن کشور دستور داد «مانع از تجارت آزاد و نقل و انتقال مالی مرتبط با دارو و اقلام درمانی، مواد غذایی و محصولات کشاورزی، لوازم یدکی و خدمات مرتبط با ایمنی و امنیت پروازهای غیرنظامی نشود». در خاتمه نیز به روال معمول در سایر موارد از دو طرف اختلاف (ایران و آمریکا) خواست «از هر اقدامی که ممکن است منجر به تشدید مناقشه یا گسترش دامنه اختلاف شود یا حل و فصل اختلاف را دشوارتر سازد، اجتناب کنند».
حاصل اینکه دیوان بین المللی دادگستری درخواست ایران مبنی بر صدور دستور موقت را پذیرفت، اما این را که همه تحریم های ناشی از تصمیم هشتم ماه می  آمریکا متوقف شود، رد کرد. دادگاه متعرض حق حاکمیت آمریکا در وضع تحریم علیه ایران نشد، اما این استدلال آنها را نیز که بازگشت تحریم ها ربطی به عهدنامه مودت ندارد، رد کرد و قائل به این شد که حداقل برخی از تحریم ها مغایر با تعهدات آمریکا مرتبط با عهدنامه مودت است. به این ترتیب، ضمن دستور موقت وضع مجدد تحریم ها در حوزه های محدود و مشخص را متوقف کرد. 
آنچه دیوان احراز کرد این بود که «برخی از تحریم های ضدایرانی آمریکا مرتبط با برخی از حقوق و تعهدات طرفین در معاهده مودت است و دیوان صلاحیت رسیدگی به شکایت ایران از آمریکا را به سبب نقض عهدنامه مودت دارد.» از این رو تصمیم به متوقف کردن تحریم های مرتبط با تجارت دارو و لوازم درمانی، مواد غذایی و محصولات کشاورزی، لوازم یدکی و خدمات مرتبط با ایمنی و امنیت هواپیمایی غیرنظامی گرفت. اینها درست همان مواردی بود که هیئت نمایندگی آمریکا در جلسات استماع عمومی دیوان، آنها را از تحریم های اعمال شده مستثنی می دانست، بدون اینکه در این زمینه مستندی ارائه دهد. 
4) در ارزیابی دستور موقت دیوان برخی از سر شوق آن را «پیروزی» تلقی کردند و «دغل دوستانی» هم به صرافت افتادند با بزرگ نمایی و غلو یا تعریف و تمجید از این و آن، از این به اصطلاح «پیروزی» برای خود نمدی ببافند. ضمن تشکر از همه آنانی که در این رویارویی حقوقی نقشی ایفا کردند و می کنند و آرزوی توفیق برای آنها در ادامه کار، تاکید می شود در این کارزار تا رسیدن به سرمنزل مقصود و به صدادرآمدن مارش «پیروزی» راهی دراز باقی است. این پیکار تازه شروع شده و باید تا پایان و حصول نتیجه صبر پیشه کرد و بنابراین در این مرحله ارزیابی ناصواب است. من نیز بر این باورم که تحریم های آمریکا علیه ایران ظالمانه است و باید رفع شود. در عین حال می پذیرم که در این جنگ تبلیغی و روانی نیازمند حفظ و تقویت امید مردم هستیم و از این جهت دستور موقت دیوان را برای ایران مهم تلقی می کنم. اما باور بزرگ ترم حقیقت جویی و پرهیز از گزافه و تحریف واقعیت است. 
5) در هیاهوی این معرکه که با مطلق گرایی یکی از طرف های اختلاف دستور دیوان را «پیروزی ایران» و «تایید حقانیت» خود تلقی می کند و در مقابل آن دیگری از اساس این دستور را «بی ارزش» می خواند، شاید واقع بینانه ترین ارزیابی ها از تصمیم دادگاه این باشد که تصمیم دیوان دربردارنده بخشی از خواسته های هر دو طرف دعوی است. چیزی که در نظر قاضی اختصاصی ایران در دیوان بین المللی دادگستری انعکاس یافت؛ آنجا که استاد با انگشت گذاشتن بر تصمیم دیوان گفت: «دیوان باید آمریکا را موظف به خودداری از اعمال تحریم های مربوط به فروش هواپیما و اقدامات بازدارنده در تجارت آزاد افراد و شرکت ها با ایران می کرد». اظهارنظر سفیر آمریکا در هلند نیز که با تاکید بر اینکه «دیوان حاضر نشده اقدامات وسیعی را تایید کند که ایران درخواست کرده بود» دستور موقت دیوان را «تصمیمی محدود درباره بخشی های بسیار محدودی از تحریم ها» تلقی کرد نیز قرین به واقع است. این اظهارنظرها نشان می دهد هر دو طرف اختلاف تا اینجا به طور نسبی به بخشی از خواسته های خود دست یافته اند و بخش دیگری از انتظاراتشان محقق نشده است. 
6) دیوان بین المللی دادگستری در دستور موقت صادره با اعلام اینکه «برخی از تحریم های ضدایرانی آمریکا مرتبط با برخی از حقوق و تعهدات طرفین در معاهده مودت است و دیوان صلاحیت رسیدگی به شکایت ایران از آمریکا به سبب نقض عهدنامه مودت را دارد»، به صورت مقید و محدود صلاحیت خود را احراز کرده است. به عبارتی دیوان تا آنجا که برخی از تحریم های آمریکا مرتبط با برخی از حقوق و تعهدات مذکور در عهدنامه مودت است، صلاحیت خود را احراز کرده است. این به آن معنی است که دیوان هنوز درخصوص صلاحیت خود راجع به سایر موارد غیرمرتبط با عهدنامه مودت تصمیمی اتخاذ نکرده و آن را موکول به آینده کرده است. 
7) همچنانکه در یادداشت های قبلی ذکر شد دستور موقت دیوان الزام آور است اما به جز آنچه ذیل بند 2 ماده 94 منشور آمده، ضمانت اجرای مؤثری ندارد. تعجب از آن روست که برخی به اصطلاح حقوق دان  در قامت برجسته ترین علمای حقوق بین الملل با آسمان و ریسمان  کردن همه چیز و ارائه تفاسیر بدیع حتی به متولیان پرونده خرده می گیرند که چرا سخن از عدم ضمانت اجرا گفته اند. اینان در مقام ارائه نظر نه تنها قائل به ضمانت اجرا برای دستور موقت صادره هستند؛ بلکه امکان ارجاع آن به شورای امنیت را مطرح می کنند و از اتخاذ تصمیم آن شورا جهت اجرای این دستور بدون حق رای آمریکا سخن می گویند و در نهایت از توسل به سازوکار «اتحاد برای صلح» و ارجاع موضوع به مجمع عمومی سازمان ملل دم می زنند. لازم است برای رفع این توهمات به این عزیزان متذکر شوم که اصولا بین اختلافات حقوقی کشورها که در صلاحیت دیوان بین المللی دادگستری است با اختلافاتی که احتمالا صلح و امنیت بین المللی را در معرض تهدید قرار می دهد و به اصطلاح سیاسی هستند و حل آنها در صلاحیت شورای امنیت است، تمایز وجود دارد و نباید آنها را خلط کرد. وانگهی تاکید می کند دستور موقت دیوان بین المللی دادگستری با وجود الزام آوربودن و همه ظرفیت های روانی و تبلیغی و سیاسی که دارد به لحاظ حقوقی فاقد ضمانت اجراست و متاسفانه آمریکا می تواند این دستور را همچون موارد دیگر نادیده بگیرد. ارجاع دستور موقت از سوی ایران به شورای امنیت نیز ممکن نیست چراکه بند 2 ماده 14 منشور ملل متحد ناظر بر احکام دیوان بین المللی دادگستری است و مشمول دستور موقت نمی شود. وانگهی حتی چنانچه در پی استنکاف آمریکا جمهوری اسلامی ایران تصمیم به ارجاع تصمیم دیوان به شورای امنیت بگیرد، ضرورت طرح موضوع در شورای امنیت و تصمیمات آن شورا راجع به اجرای آن موکول به تصمیم گیری کیفی در شورای امنیت است و آمریکا می تواند با استفاده از حق وتوی خود هم مانع طرح ضرورت مسئله در شورای امنیت شود و هم از هرگونه تصمیم گیری آن شورا در این خصوص ممانعت کند. 
در خاتمه ضمن توصیه به واقع بینی و توجه به ظرفیت های واقعی دستور موقت یا حکم دیوان انتظار این است که همه از طرح مباحث موهوم و دامن زدن به انتظارات بیجا اجتناب کنند و اجازه دهند متولیان امر فارغ از فشار و فضاسازی پیگیری های خود را انجام دهند. مقارن با ساعت 10 صبح (به وقت محلی لاهه) روز چهارشنبه هفته گذشته، قاضی عبدالقوی احمدیوسف، رئیس سودانی دیوان بین المللی دادگستری، در نشستی علنی تصمیم آن دادگاه درباره درخواست ایران مبنی بر صدور دستور موقت در قضیه شکایت اخیر ایران از آمریکا به دلیل نقض عهدنامه مودت 1955 را قرائت کرد.  درباره تصمیم دیوان و قرار موقت صادرشده توجه به چند نکته ضروری است: 
1) دستور موقت دیوان متضمن بی طرفی کامل است. با این تصمیم قضات عالی ترین دادگاه بین المللی به اجماع و همگی با دفاع از جایگاه قضاوت بین المللی و استقلال دیوان، به این مسئله که آنها به عنوان قضات دیوان واجد «والاترین شایستگی های اخلاقی و عالی ترین صلاحیت ها جهت تصدی بالاترین مقامات قضائی» هستند، عینیت بخشیدند. 
2) تصمیم دادگاه منطبق با درخواست ایران و مطابق با خواست آمریکا نیست. تصمیم دیوان لاهه در انطباق کامل با موازین حقوق بین الملل و ترجمان «قانون» و «حق» از منظر حقوق بین الملل است و جز این از آن دادگاه انتظار نمی رفت. 
3) ایران از دادگاه لاهه درخواست کرده بود با توجه به ضرورت و فوریت و به منظور جلوگیری از مخاطرات  جبران ناپذیر تا صدور حکم نهایی، دستوری موقت صادر کند و مانع از بازگشت تحریم های آمریکا 
بر اساس تصمیم هشتم ماه می شود، تهدیدهای آمریکا مبنی بر اعمال تحریم ها را متوقف کند، ممنوعیت های معاملات مربوط به فروش هواپیماهای مسافری و قطعات مربوطه را لغو کند، از اقدامات محدودکننده آمریکا علیه افراد و شرکت های طرف معامله با ایران ممانعت کند و نهایتا آمریکا را از هر اقدام دیگری که ممکن است حقوق ایران و اتباع و شرکت های ایرانی را محدود کند، باز دارد. در مقابل ایالات متحده آمریکا هم اساسا صلاحیت دیوان را نفی و بالطبع ضرورت صدور دستور موقت را انکار کرد. خواسته آمریکایی ها امتناع دیوان از رسیدگی به دعوی و به تبع آن، صادرنکردن دستور موقت بود.  
با وجود این، دیوان مبادرت به صدور دستور موقت کرد و در آن با التزام به موازین حقوق بین الملل و لحاظ کردن استثنائات بشردوستانه، آمریکا را از وضع مجدد تحریم در حوزه های محدود و مشخص منع کرد و به آن کشور دستور داد «مانع از تجارت آزاد و نقل و انتقال مالی مرتبط با دارو و اقلام درمانی، مواد غذایی و محصولات کشاورزی، لوازم یدکی و خدمات مرتبط با ایمنی و امنیت پروازهای غیرنظامی نشود». در خاتمه نیز به روال معمول در سایر موارد از دو طرف اختلاف (ایران و آمریکا) خواست «از هر اقدامی که ممکن است منجر به تشدید مناقشه یا گسترش دامنه اختلاف شود یا حل و فصل اختلاف را دشوارتر سازد، اجتناب کنند».
حاصل اینکه دیوان بین المللی دادگستری درخواست ایران مبنی بر صدور دستور موقت را پذیرفت، اما این را که همه تحریم های ناشی از تصمیم هشتم ماه می  آمریکا متوقف شود، رد کرد. دادگاه متعرض حق حاکمیت آمریکا در وضع تحریم علیه ایران نشد، اما این استدلال آنها را نیز که بازگشت تحریم ها ربطی به عهدنامه مودت ندارد، رد کرد و قائل به این شد که حداقل برخی از تحریم ها مغایر با تعهدات آمریکا مرتبط با عهدنامه مودت است. به این ترتیب، ضمن دستور موقت وضع مجدد تحریم ها در حوزه های محدود و مشخص را متوقف کرد. 
آنچه دیوان احراز کرد این بود که «برخی از تحریم های ضدایرانی آمریکا مرتبط با برخی از حقوق و تعهدات طرفین در معاهده مودت است و دیوان صلاحیت رسیدگی به شکایت ایران از آمریکا را به سبب نقض عهدنامه مودت دارد.» از این رو تصمیم به متوقف کردن تحریم های مرتبط با تجارت دارو و لوازم درمانی، مواد غذایی و محصولات کشاورزی، لوازم یدکی و خدمات مرتبط با ایمنی و امنیت هواپیمایی غیرنظامی گرفت. اینها درست همان مواردی بود که هیئت نمایندگی آمریکا در جلسات استماع عمومی دیوان، آنها را از تحریم های اعمال شده مستثنی می دانست، بدون اینکه در این زمینه مستندی ارائه دهد. 
4) در ارزیابی دستور موقت دیوان برخی از سر شوق آن را «پیروزی» تلقی کردند و «دغل دوستانی» هم به صرافت افتادند با بزرگ نمایی و غلو یا تعریف و تمجید از این و آن، از این به اصطلاح «پیروزی» برای خود نمدی ببافند. ضمن تشکر از همه آنانی که در این رویارویی حقوقی نقشی ایفا کردند و می کنند و آرزوی توفیق برای آنها در ادامه کار، تاکید می شود در این کارزار تا رسیدن به سرمنزل مقصود و به صدادرآمدن مارش «پیروزی» راهی دراز باقی است. این پیکار تازه شروع شده و باید تا پایان و حصول نتیجه صبر پیشه کرد و بنابراین در این مرحله ارزیابی ناصواب است. من نیز بر این باورم که تحریم های آمریکا علیه ایران ظالمانه است و باید رفع شود. در عین حال می پذیرم که در این جنگ تبلیغی و روانی نیازمند حفظ و تقویت امید مردم هستیم و از این جهت دستور موقت دیوان را برای ایران مهم تلقی می کنم. اما باور بزرگ ترم حقیقت جویی و پرهیز از گزافه و تحریف واقعیت است. 
5) در هیاهوی این معرکه که با مطلق گرایی یکی از طرف های اختلاف دستور دیوان را «پیروزی ایران» و «تایید حقانیت» خود تلقی می کند و در مقابل آن دیگری از اساس این دستور را «بی ارزش» می خواند، شاید واقع بینانه ترین ارزیابی ها از تصمیم دادگاه این باشد که تصمیم دیوان دربردارنده بخشی از خواسته های هر دو طرف دعوی است. چیزی که در نظر قاضی اختصاصی ایران در دیوان بین المللی دادگستری انعکاس یافت؛ آنجا که استاد با انگشت گذاشتن بر تصمیم دیوان گفت: «دیوان باید آمریکا را موظف به خودداری از اعمال تحریم های مربوط به فروش هواپیما و اقدامات بازدارنده در تجارت آزاد افراد و شرکت ها با ایران می کرد». اظهارنظر سفیر آمریکا در هلند نیز که با تاکید بر اینکه «دیوان حاضر نشده اقدامات وسیعی را تایید کند که ایران درخواست کرده بود» دستور موقت دیوان را «تصمیمی محدود درباره بخشی های بسیار محدودی از تحریم ها» تلقی کرد نیز قرین به واقع است. این اظهارنظرها نشان می دهد هر دو طرف اختلاف تا اینجا به طور نسبی به بخشی از خواسته های خود دست یافته اند و بخش دیگری از انتظاراتشان محقق نشده است. 
6) دیوان بین المللی دادگستری در دستور موقت صادره با اعلام اینکه «برخی از تحریم های ضدایرانی آمریکا مرتبط با برخی از حقوق و تعهدات طرفین در معاهده مودت است و دیوان صلاحیت رسیدگی به شکایت ایران از آمریکا به سبب نقض عهدنامه مودت را دارد»، به صورت مقید و محدود صلاحیت خود را احراز کرده است. به عبارتی دیوان تا آنجا که برخی از تحریم های آمریکا مرتبط با برخی از حقوق و تعهدات مذکور در عهدنامه مودت است، صلاحیت خود را احراز کرده است. این به آن معنی است که دیوان هنوز درخصوص صلاحیت خود راجع به سایر موارد غیرمرتبط با عهدنامه مودت تصمیمی اتخاذ نکرده و آن را موکول به آینده کرده است. 
7) همچنانکه در یادداشت های قبلی ذکر شد دستور موقت دیوان الزام آور است اما به جز آنچه ذیل بند 2 ماده 94 منشور آمده، ضمانت اجرای مؤثری ندارد. تعجب از آن روست که برخی به اصطلاح حقوق دان  در قامت برجسته ترین علمای حقوق بین الملل با آسمان و ریسمان  کردن همه چیز و ارائه تفاسیر بدیع حتی به متولیان پرونده خرده می گیرند که چرا سخن از عدم ضمانت اجرا گفته اند. اینان در مقام ارائه نظر نه تنها قائل به ضمانت اجرا برای دستور موقت صادره هستند؛ بلکه امکان ارجاع آن به شورای امنیت را مطرح می کنند و از اتخاذ تصمیم آن شورا جهت اجرای این دستور بدون حق رای آمریکا سخن می گویند و در نهایت از توسل به سازوکار «اتحاد برای صلح» و ارجاع موضوع به مجمع عمومی سازمان ملل دم می زنند. لازم است برای رفع این توهمات به این عزیزان متذکر شوم که اصولا بین اختلافات حقوقی کشورها که در صلاحیت دیوان بین المللی دادگستری است با اختلافاتی که احتمالا صلح و امنیت بین المللی را در معرض تهدید قرار می دهد و به اصطلاح سیاسی هستند و حل آنها در صلاحیت شورای امنیت است، تمایز وجود دارد و نباید آنها را خلط کرد. وانگهی تاکید می کند دستور موقت دیوان بین المللی دادگستری با وجود الزام آوربودن و همه ظرفیت های روانی و تبلیغی و سیاسی که دارد به لحاظ حقوقی فاقد ضمانت اجراست و متاسفانه آمریکا می تواند این دستور را همچون موارد دیگر نادیده بگیرد. ارجاع دستور موقت از سوی ایران به شورای امنیت نیز ممکن نیست چراکه بند 2 ماده 14 منشور ملل متحد ناظر بر احکام دیوان بین المللی دادگستری است و مشمول دستور موقت نمی شود. وانگهی حتی چنانچه در پی استنکاف آمریکا جمهوری اسلامی ایران تصمیم به ارجاع تصمیم دیوان به شورای امنیت بگیرد، ضرورت طرح موضوع در شورای امنیت و تصمیمات آن شورا راجع به اجرای آن موکول به تصمیم گیری کیفی در شورای امنیت است و آمریکا می تواند با استفاده از حق وتوی خود هم مانع طرح ضرورت مسئله در شورای امنیت شود و هم از هرگونه تصمیم گیری آن شورا در این خصوص ممانعت کند. 
در خاتمه ضمن توصیه به واقع بینی و توجه به ظرفیت های واقعی دستور موقت یا حکم دیوان انتظار این است که همه از طرح مباحث موهوم و دامن زدن به انتظارات بیجا اجتناب کنند و اجازه دهند متولیان امر فارغ از فشار و فضاسازی پیگیری های خود را انجام دهند. 
                