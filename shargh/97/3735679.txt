شنبه ۸ اردیبهشت ۱۳۹۷
-----------------------------------------
type_unknown
-----------------------------------------
بویینگ پرید؟
-----------------------------------------

                    شرق: آن قدر تعلل کردیم که ماهی از دستمان لیز خورد و رفت. ماجرا به تعلل در اجرای تعهدات مالی ایران در خرید هواپیماهای بویینگ برمی گردد. مدیرعامل بویینگ در اظهارنظری اعلام کرده که جایگزینی اماراتی برای هواپیماهایی که قرار بود در ناوگان ایران قرار بگیرند، پیدا کرده است و به این ترتیب، رویای بویینگ ایران ایر که قرار بود درسال 2018 وارد ناوگان هوایی ایران شود، یک سال به عقب رفت. حالا باید منتظر باشیم تا مذاکرات ایران ایر و بویینگ تا سال 2019 به کجا ختم می شود و آیا ایران خواهد توانست فاینانسور برای خرید هواپیما بیاید یا به روش های دیگر تامین مالی متوسل خواهد شد. حالا در این بین شرکت های هواپیمایی دیگر که در دریافت مجوز اوفک به در بسته خورده بودند، راه دیگری را انتخاب کردند و دست به دامن همسایه شمالی شدند. امضای تفاهم نامه برای خرید 20 فروند هواپیمای سوخو100 از سوی دو شرکت هواپیمایی آسمان و ایران ایرتور هم گواهی بر این ناامیدی است؛ اما آنچه ایجاد نگرانی کرده است، تلاش برای یافتن راه حلی برای رهایی از مجوز اوفک از سوی شرکت های هواپیمایی ایران است. امضای این تفاهم نامه بر این نکته صحه می گذارد که سوخو100 روسی دیگر قرار نیست با قطعات و موتور آمریکایی روانه آسمان ایران شود و احتمالا این قطعات روسی یا چندملیتی خواهد بود. این را حتی دبیر انجمن شرکت های هواپیمایی هم تایید می کند. این نگرانی از آنجایی وجود دارد که آب وهوای ایران و آمریکا به سبب تنوع دما به یکدیگر نزدیک است و به همین دلیل موتورها عمدتا با قدرت بالاتری ساخته می شوند؛ اما شرایط آب وهوایی روسیه به سبب سردی هوا، نیازمند موتوری چندان قوی نیست؛ زیرا سردی دما برای موتور هواپیما بسیار مطلوب است. این نکته می تواند هم از نظر ایمنی و هم از بعد اقتصادی بر شرکت های هواپیمایی خریدار اثر جدی بگذارد. از سویی تنوع ناوگان هوایی هریک از شرکت های هواپیمایی بار مالی مضاعفی را برای آنها به همراه خواهد آورد که گویا چندان مورد توجه این شرکت های هواپیمایی نیست.نتوانستیم به تعهداتمان عمل کنیمغلامرضا سلامی، مشاور وزیر راه و شهرسازی در امور حسابداری، حساب رسی و حاکمیت شرکتی، در گفت وگو با «شرق» از اثر مشکلات مالی بر اجرائی نشدن تعهدات از سوی ایران می گوید و مسائل سیاسی و اظهارنظرهای پوپولیستی را در چنین رخدادی بی تاثیر نمی داند. سلامی در این گفت وگو با نقد اظهارنظرهایی از این دست تاکید می کند که ساخت هواپیما در داخل کار ساده ای نیست. با این وجود او گلایه می کند که این اظهارنظرهای ناپخته توانسته بر مذاکرات خرید هواپیما اثر بگذارد.به تازگی بویینگ اعلام کرده است که تحویل هواپیما به ایران را یک سال دیگر به تاخیر می اندازد. دلیل این تاخیر چیست؟تاخیر را قبلا هم اعلام کرده بود. درحال حاضر رسما این خبر را اعلام کرده است و چیز جدیدی نیست. یک رابطه تجاری، دو طرف دارد. ما باید پیش پرداخت را به موقع پرداخت می کردیم تا آنها هم کار را شروع کنند و به موقع سفارش آماده شود. ما نتوانسته ایم پیش پرداخت را آماده کنیم؟به دلیل وجود مشکلات ناشی از تحریم، مشکلات مالی دولت و برخی مسائل بوروکراتیکی، همه دست به دست هم داده تا آن طورکه باید و شاید نتوانیم به تعهداتی که از اول بر اساس آن برنامه تحویل گذاشته شده بود، عمل کنیم. شرکت ‎های دیگری از جمله آسمان و قشم ایر هم با بویینگ تفاهم نامه امضا کرده بودند. سرانجام تفاهم نامه آنها چه می شود؟در جریان جزئیات تفاهم آنها نیستم؛ اما احتمالا آنها هم با همین معضلات روبه رو هستند. نبود امکان جابه جایی پول، تامین مالی، فاینانس و لیزینگ که شرایط خود را دارد، در کنار هم قرار گرفته اند. اصولا از ابتدا یک جو مخالفتی برای خرید این هواپیماها وجود داشت که آن هم در شرایط ایجادشده بی تاثیر نیست. وقتی اجماعی در کار نباشد، به نتیجه مطلوب نمی رسیم. نبود اجماع سیاسی در داخل، بر تحویل هواپیماها تاثیر گذاشته است؟بله، حتما موثر است. ما جزء کشورهای پرسانحه هوایی هستیم. ناوگان هوایی ما فرسوده است. وسعت ایران ما را ناگزیر به استفاده از حمل و نقل هوایی می کند. با این اختلافات نوسازی ناوگان هوایی به تاخیر نمی افتد؟این حرف ها را چند سال است که موافقان خرید هواپیما می زنند؛ ولی مخالفان حرف خود را می زنند. برخی می گویند که ما هواپیمای موردنیاز را در ایران می سازیم. برخی می گویند هواپیمای روسی بخرید. برخی می گویند کارهای واجب تر از خرید هواپیما داریم. حال من نمی دانم کار واجب تر از جان انسان چه کاری است. با توجه به تلفات بالای سیستم جاده ای ما باید یا سیستم ریلی کشور را تقویت کنیم یا سیستم حمل و نقل هوایی را بهبود ببخشیم. چرا برخی با نوسازی ناوگان هوایی مشکل دارند؟برخی نوسازی ناوگان را ربط می دهند به اینکه هواپیما متعلق به یک سری افراد مرفه است. در حالی که در دنیا هواپیما یک وسیله برای مردم مرفه نیست؛ بلکه وسیله نقلیه مطمئنی است و برای توسعه هر کشوری ضرورت دارد. ما سالانه چندین میلیارد دلار به شرکت های رقیب کشورهای امارات و قطر یا شرکت ترکیش پول می دهیم. این پول را می توانستیم ندهیم و خودمان هواپیما خریداری کنیم. 50 درصد مسافران ایرانی که به خارج می روند، با ایرلاین های خارجی جابه جا می شوند. این رفتار در دنیا وجود دارد؛ اما متقابل است. مثلا در آلمان هم شرکت های خارجی ممکن است بلیت بفروشند؛ اما متقابلا آلمان هم در این کشورها بلیت می فروشد. این دو تعادل ایجاد می کنند. در ایران بازار بین المللی نداریم و بازار خود را هم به علت کمبود هواپیما از دست داده ایم. همان پولی که صرف جابه جایی مسافران ایرانی می شود، اگر چند سالش کنار گذاشته شود، از نظر اقتصاد ملی مفیدتر است و تمام کسری ناوگان خود را می توانیم با این پول جبران کنیم. متاسفانه دیدگاه های تنگ نظرانه ای وجود دارد که باعث می شود سرعت لازم برای نوسازی ناوگان هواپیمایی را نداشته باشیم. هواپیماهای داخلی، موفق نبوده و سابقه سقوط داشته است. می توانیم روی خط تولید داخلی برای نوسازی ناوگان حمل و نقل هوایی حساب باز کنیم؟مسلما نمی توانیم و تمام فعالان اقتصادی به این اجماع رسیده اند. برخی افراد رفتار پوپولیستی دارند و شعار می دهند که باید در ایران کارخانه بسازند یا اینکه از قطعات داخلی استفاده کنند. هنوز در چین چنین اتفاقی نیفتاده است و در روسیه هم که خیلی از ما از نظر صنعت جلوتر هستند، چنین اتفاقی رخ نداده است.موتور سوخوی روسی، آمریکایی نیستمسعود اسعدی سامانی، دبیر انجمن شرکت های هواپیمایی، نیز دیگر مسئولی است که دراین باره اظهارنظر کرده است. او در این گفت وگو خبر داده دو شرکت هواپیمایی آسمان و ایران ایر تور به دلیل صادرنشدن مجوز اوفک، مجبور شدند تفاهم نامه هایی با سوخوی روسیه برای خرید 20 فروند هواپیما امضا کنند تا شاید جایگزینی برای نوسازی ناوگان خود بیابند. او در این گفت وگو به طور تلویحی تایید کرده هواپیماهای مذاکره شده، با موتور و قطعات آمریکایی نخواهند بود و احتمالا چندملیتی ساخته می شوند؛ امری که البته نگرانی هایی را در بین کارشناسان ایجاد می کند. با توجه به اعلام اخیر شرکت بویینگ برای به تعویق انداختن تحویل هواپیما به ایران، قرارداد چه تعداد از شرکت ‎های هواپیمایی که در حال مذاکره با بویینگ بودند، با مشکل مواجه شده است؟شرکت هواپیمایی بویینگ با تنها شرکتی که توافق کرده و قرارداد برای خرید هواپیمای بویینگ امضا کرد، ایران ایر بود. با توجه به اعلام اخیر این شرکت، تحویل بویینگ که قرار بود سال 2017 انجام شود، به سال 2019 محول شده است.شنیده ها حاکی از آن بود که سایر شرکت های هواپیمایی نیز با بویینگ مذاکراتی انجام داده اند. این خبر صحت دارد؟آنها تفاهم نامه امضا کرده بودند. چه تعداد تفاهم نامه داشتیم؟هواپیمایی زاگرس، آسمان و قشم ایر برای خرید بویینگ تفاهم نامه امضا کرده بودند که این تفاهم نامه ها هنوز منتج به قرارداد نشده است. با این اوصاف آن تفاهم نامه ها ملغی می شود؟هنوز ملغی نشده است. بعد از انعقاد این تفاهم نامه ها، بویینگ دنبال گرفتن مجوز از اوفک بود. هنوز از سوی اوفک مجوزی برای تحویل هواپیما به سایر شرکت ها صادر نشده است. مجوز اوفک برای فروش بویینگ به هواپیمایی جمهوری اسلامی ایران صادر شده است و کماکان هم معتبر است؛ اما بر اساس اعلام مدیرعامل بویینگ یا مسئولان این شرکت، فعلا تحویل اولین فروند هواپیما به سال 2019 موکول شده است. دلیل تاخیر در تحویل هواپیما چیست؟بیشتر به مسائل مالی و تامین فاینانس هواپیماها بازمی گردد. کماکان پیگیری ها در جریان است. فاینانس کننده کدام کشور بوده است؟چون هنوز تکلیف فاینانس کننده نهایی نشده است، بویینگ فعلا تحویل را یک سال به عقب انداخته است. فکر می کنید اوفک برای بقیه تفاهم نامه هایی که با بویینگ داریم، موافقت نامه صادر کند؟ما امیدوار هستیم این اتفاق رخ دهد. تعللی که اوفک انجام می دهد، خلاف تعهداتشان در برجام است و از نظر ما این تعلل ها به هیچ وجه پذیرفته نیست. امضای تفاهم نامه سوخو با کدام شرکت های هواپیمایی صورت گرفته است؟آسمان و ایران ایرتور هرکدام برای خرید 20 فروند هواپیمای سوخو تفاهم نامه امضا کرده اند. با توجه به شرایط جوی ایران، هواپیمای سوخو برای ایران مناسب است؟هواپیما اگر به تایید هواپیمایی جمهوری اسلامی ایران برسد، از ایمنی لازم برخوردار است و قطعا از سوی کارشناسان بررسی خواهد شد. در بررسی گزارش سوانح توپولف در ایران، گزارش ها نشان می داد این سوانح ناشی از خطای نیروی انسانی بوده و نه مسائل فنی این هواپیمایی. ضمن اینکه این هواپیماها، هواپیمای کهنه بودند؛ اما هواپیماهای سوخو که اکنون برای آنها تفاهم نامه امضا شده است، هواپیماهای نو هستند و اگر بتوانیم تفاهم نامه را به قرارداد برسانیم و مشکلی از نظر اوفک وجود نداشته باشد، فرصتی برای توسعه حمل ونقل هوایی و نوسازی ناوگان ایران خواهد بود. برخی از منابع آگاه می گویند حتی مسئولان فنی هواپیمایی آسمان نیز از جزئیات هواپیمایی که برای خرید آن تفاهم نامه امضا شده است، خبر ندارند... در اینترنت تمام اطلاعات در زمینه سوخو در ساخت این شرکت وجود دارد و این کارشناسان احتمالا کم لطفی کرده اند. در واقع نمی دانند آیا موتور آن آمریکایی خواهد بود یا پس از تحریم های روسیه، قطعات آن روسی می شود... در آخرین نمایشی که سوخو در ایران داشت، این هواپیمایی اعلام کرد تمام تلاش خود را خواهد کرد تا از قطعاتی در هواپیما استفاده کند که نیازی به مجوز اوفک نداشته باشند. شاید عمدتا به سمت استفاده از تجهیزات و قطعات چندملیتی بروند؛ زیرا اگر قرار باشد با ورژن قبلی به ایران فروخته شود، قطعا نیازمند مجوز اوفک خواهد بود.
                