دو‌شنبه ۲۷ اسفند ۱۳۹۷
-----------------------------------------
type_unknown
-----------------------------------------
از تمام هستی جهان رها هستم
-----------------------------------------

                    
به زمان بهار، به ماه فروردین، همه چیز بوی زندگی می دهد و عشق. این تنهایی ماه بویی است که به جان کشیدنش خرجی ندارد.
به تاریخ کهن، در فروردین، در تالار بزرگ مجلس ملی «انتیستا» در شکوه زنانگی با لباس خیره کننده رزم، به حالی که کلاه خود فلزی اش را زیر بغل دارد، به سمت کوروش که بر تخت نشسته، می رود. با لبخندی رازبسته، اقتداری ناخسته، تعظیم به مجلسیان نوروز که هفته ای از آن رفته، ندا می دهد:
من انتیستا، دختر ارشد آرگونای کشاورز، از خانواده ای چرم ساز و آهنگر، چرم به لباس جنگ و آهن به نیزه و سم و سپر، فاتح چهار جنگ و سرباز به خدمت شاه شاهان، کوروش دانا و دلیر، برای برقراری صلح که در کنار پای اسب شما هم جنگیدم و بردباری صلح آموختم، از شما درخواست می کنم برای سفیر صلح به کشور وسیع لیدیا مرا برگزینید که من سربازی را با عاشقی از شما فرا گرفته ام.
کوروش سر به زیر دارد و می داند دیگران نگاه های داننده ای دارند.
عشق من پارس، زبانم فارس، پیشه ام سربازی ست. هم ادب عشق می دانم هم آداب جنگ برای خدمت به صلح، حتی به جنگ خواستارم.
بغض کوروش پیداست. شنل تازه فروردینی اش را به تن می کشد. همه می دانند انتیستا برای تحمل کردن ازدواج کوروش دوری می خواهد و جنگ، که پیداست هراسی از مرگ ندارد. کوروش فریاد می زند، تو را ای فرمانده که اهورا می داند، دوری شما را از آتش و قشون و خاک ایران تحمل ندارم و می دانم آسمان پارس تا بازگشت شما تا قلبم، تاریک می ماند. من از غیبت شما بیمناکم، همان که از عشق شما هراسناکم، دانایی خود را در این تصمیم نادانم. کائنان، موبدان، سرداران، فرماندهان، خواب بانان، شهرداران و قشون سازان، گرزوس همه ساله به این کشور پردانش، ارمنستان حمله می کند. 
رود قزل ایرماق را به دست سرزمین خودشان راهیابی کرده اند. فرمانده انتیستا می داند و مجلسیان با او که وقت بی هوده می رود، وقت رفتن با فرمانده چهره به چهره می شود. در این ضرب دیدگی به سمت در بزرگ تالار می رود. باز می کند. نسیم و بادی چراغ های چربی سوز را خاموش می کند. از اعماقش به تاریکی فریاد می زند: ای اهورا من کوروش، بنده پارس، قلب و جان شکسته ام. هر آنچه قلب کشورگشایم گفت، کردم. کمک اهورایی را برای گرانبارگی انتیستا خواهانم. رنج مردانه ی شاهانه ام عاشقانه است. سرزمین های کوچک و بزرگی را به نیکی فتح کرده ام. زندانیان بسیاری را آزادی داده ام. آزاری به هیچ دین و مذهبی نرسانده ام. از تمام هستی جهان رها هستم اما از عشق انتیستا گذر نکرده ام. قلب من تا جهان هست از قلب او رها نمی شود. اهورا یاری کن مرا که می خواهد از جان به در شود، برای بی جانی می رود. انتیستا در دورتر میان پاشنه در موبدستان ایستاده و گوش سپرده به کوروش است. زنی با لباس سربازی، میان مفرغ ها و نقره های لباسش می گرید و می گوید: نیمه گریان من از آن عشق است، چه کوروش خوب می دانی که عشق چیست. در این فروردین و بهار یاد تو را تا دیداری دیگر می برم، که بهار باشد و نوروز.
                