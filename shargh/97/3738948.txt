یک‌شنبه ۱۶ اردیبهشت ۱۳۹۷
-----------------------------------------
type_unknown
-----------------------------------------
مجوز فروش اقامتگاه رضاخان
-----------------------------------------

                    وزارت خارجه ایران درخواست صدور مجوز فروش ملک متعلق به دولت ایران - موسوم به کاخ والری- در منطقه «موکا» جزیره موریس را به هیئت دولت ارائه کرده است. این همان کاخی است که رضاشاه شش ماه نخست تبعید خود را در آن سپری کرد. به گزارش پایگاه اطلاع رسانی دولت، قرار است درآمدهای ناشی از فروش این ملک پس از واریز به حساب خزانه عمومی کشور، صرف تکمیل برخی پروژه های مدنظر وزارت خارجه شود. این خبر در روزهایی مطرح شد که پیدان شدن مومیایی منسوب به رضاشاه، به یکی از سوژه های جذاب فضای مجازی تبدیل شد. اگرچه مراجع رسمی موضع مشخصی درباره مومیایی کشف شده اتخاذ نکردند؛ اما همین موضوع بار دیگر به بحث های مرتبط به رضاشاه نزد افکار عمومی دامن زد. در بحبوحه بازخوانی تحلیل ها درباره عملکرد رضاشاه، خبر رسید که وزارت خارجه بنا دارد اقامتگاه رضاخان در جزیره موریس را بفروشد. کاخ والری، شاهد روزهای عزلت پادشاهی بود که گمان نمی کرد از تخت سلطنت و یکه تازی اش چنین به زیر کشیده شود و با رفتاری حقارت آمیز از جانب دولتی مواجه می شود که روزی او را آشکارا و نهان در پیروزی کودتای اسفند 1299 یاری کرده بود.اشغال ایران توسط متفقینشهریور 20، با ورود قوای متفقین به خاک ایران و اشغال کشور، ساز رفتن اجباری رضاشاه کوک می شود و از همین جا است که قصه تبعید به موریس و کاخ والری کلید می خورد. رضا شاه بعد از اطلاع از نیت دولت انگلیس برای برکناری و تبعید، استعفای خود را علنی کرده و قدرتش را به محمدرضا منتقل کرد. همچنین در راستای اجرای دستور تبعید، با سایر اعضای خانواده اش راهی اصفهان و بعد بندرعباس شد تا ایران را به مقصد بمبئی ترک کند. رضاخان تصور می کرد که انتخاب محل اقامت با او خواهد بود. در روایات و خاطرات مختلفی آمده که رضا شاه تصور می کرده، می تواند شیلی یا حتی آرژانتین را به عنوان محل اقامت خود انتخاب کند؛ اما بریتانیا دستور داد تا او به «موریس» برود، جزیره ای در جنوب غربی اقیانوس هند.تبعید از نگاه شمسمرکز اسناد انقلاب اسلامی روایت شمس پهلوی از روز های خروج از ایران را این گونه بازتاب داده است: «... پس از چهار روز ساحل بمبئی از دور نمایان شد و مسرت خاطری به ما دست داد... در همین موقع ملاحظه کردیم که از طرف ساحل یک قایق موتوری که در آن جمعی سرباز مسلح هندی دیده می شدند، به طرف کشتی ما پیش می آید. ابتدا خشنود شدیم و تصور کردیم طبق معمول این قایق برای هدایت کشتی به ساحل پیش می آید... قایق به کشتی نزدیک شد. سربازان از قایق بیرون آمده، مشغول حمل بار و بنه خود شدند و سه نفر انگلیسی که یکی از آنها بعدا با ایشان آشنایی پیدا کردم، آقای اسکرین بود. وارد کشتی شدند و به حضور شاه رفتند. آقای اسکرین خود را نماینده لرد لین لیتگو نایب السلطنه آن روز هند معرفی کرد و اختیارنامه خود را به اعلی حضرت ارائه داد و گفت «من در سیملا بودم، نایب السلطنه هند به من ماموریت میهمان داری جناب عالی (به اعلی حضرت جناب عالی خطاب می کرد) را داده. سپس راجع به ماموریت خود اظهار کرد «شما نمی توانید در بمبئی پیاده شوید و باید پنج روز در همین کشتی به جزیره موریس که برای اقامت شما در نظر گرفته شده عزیمت نمایید». اعلی حضرت از شنیدن این سخنان سخت برآشفتند و فرمودند: «مگر من زندانی ام! من آزادانه از کشور خود مهاجرت کرده ام و به من گفته بودند که در خارج از کشورم به هر کجا که می خواهم می توانم بروم. جزیره موریس کجاست؟ چرا اجازه نمی دهند که من به آمریکای جنوبی بروم؟ چرا مانع می شوید که ما در بمبئی پیاده شویم و تا رسیدن کشتی اقلا در شهر بمانیم؟» آقای اسکرین در پاسخ همه این حرف ها فقط یک چیز می گفتند: «من اظهارات شما را تلگراف می کنم و شخصا جز آنچه گفتم کاری نمی توانم بکنم»».مرگ رضاشاهرضاشاه به همراه اعضای خانواده اش ناگزیر به اقامت در موریس شد، برای حدودا پنج یا شش ماه و بعد از آن به ژوهانسبورگ پایتخت آفریقای جنوبی منتقل شد. از زمان خروج از ایران، نشانی بیماری در او بود تا اینکه در نهایت در اول مرداد 1323 به دلیل سکته قلبی در ژوهانسبورگ از دنیا می رود. در این مدت، تقریبا اعضای خانواده سلطنتی که او را همراهی می کردند، پدر را ترک گفتند. بعضی از خاطرات از مراودات رضاشاه و محمدرضا و نگرانی شاه جوان برای پدرش سخن می گویند و قرائت های رسمی هم از بی تفاوتی محمدرضا نسبت به سرنوشت پدرش. به روایت سایت تاریخ ایرانی، برگرفته از خاطرات محسن صدر در کتاب خاطرات صدرالاشراف، پیکر مومیایی شده رضاشاه را موقتا در مسجد رفاعی مصر به خاک سپردند تا کار ساختن آرامگاهی که مخصوصا برای او طراحی شده بود، به پایان برسد.ساخت این آرامگاه در فروردین 1329 به پایان رسید و شاه گروهی را به ریاست برادرانش... به مصر اعزام کرد تا پیکر شاه را تا ایران همراهی کنند... تابوت رضا شاه در اهواز به ایران رسید و نهایتا تابوت به تهران آمد و در مراسمی به خاک سپرده شد.انقلاب و تخریب مقبرهبا انقلاب اسلامی 1357، مقبره ساخته شده برای رضا شاه که در نزدیکی حرم شاه عبدالعظیم در شهرری قرار داشت، از سوی صادق خلخالی به سال 59 تخریب شد. و تقریبا 38 سال پس از آن بیل های مکانیکی که در حال گوبرداری در مخل باغ طوطی در شهر ری بودند، جسد مومیایی را کشف کردند که احتمال داده شد جسد رضاخان باشد. با این حال در نهایت روشن نشد که مومیایی متعلق به رضاشاه بوده یا خیر. در نهایت هم هدایت الله جمالی پور، فرماندار شهرری، به ایلنا گفت که «مرده ای بود که پیدا شد و حالا هم دفن شده دیگر. الان یک ماه است که از این مسئله گذشته. تا جایی که من می دانم، آن را در جای مناسبی دفن کرده اند».
                