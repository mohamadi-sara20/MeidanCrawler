پنج‌شنبه ۳ تیر ۱۳۹۵
-----------------------------------------
حرف اول. جهان
-----------------------------------------
بریتانیایی ها هنوز نمی دانند چه می خواهند
-----------------------------------------

                    امروز بریتانیا همه پرسی ملی خود را درباره ماندن یا نماندن در اتحادیه اروپا برگزار خواهد کرد. با وجود اهمیت این همه پرسی، تاکنون بسیاری از شهروندان بریتانیایی تصمیمی قطعی را اتخاذ نکرده اند و این به معنای اطمینان نداشتن آنان از پیامدهای احتمالی خروج از اتحادیه اروپاست. در این مقاله من می خواهم به برخی از پیش زمینه ها، بحث های اصلی و پیامدهای بالقوه این موضوع بپردازم. «دیوید کامرون»، نخست وزیر بریتانیا، در اوایل سال 2013 میلادی در یک سخنرانی اعلام کرد که برگزاری همه پرسی امکان پذیر است. او متعهد به تلاش در جهت پیروزی محافظه کاران در انتخابات سراسری سال 2015 میلادی بود؛ امری که در زمان سخنرانی اش نامبهم به نظر می رسید. بااین حال، پس از بازگشت شگفت انگیز به قدرت در ماه می آن سال، کامرون در میان فرایندی دومرحله ای از مذاکرات «گفت وگوی دوباره و همه پرسی» قرار گرفته بود. در فاصله ماه می 2015 تا مارس 2016، کامرون زمان بیشتری را برای کار با رهبران سایر کشورهای عضو اتحادیه اروپا و نهادهای درونی آن اتحادیه صرف و تلاش کرد تا برای بهبود شرایط عضویت بریتانیا در اتحادیه اروپا به توافقی با طرف مقابل دست یابد.باوجود آنکه از زمان آغاز گفت وگوها تغییرات عمده ای در شرایط عضویت ایجاد شد، بااین حال، افزودن مفاد بیشتر بر سر توافق نامه های سیاسی معمول بودند. یکی از این موارد مهاجرت از اتحادیه اروپا و توانایی اعمال محدودیت در دسترسی مزایای رفاهی برای مهاجران جدید برای چندین سال بود. در آن زمان کامرون راه حل تازه ای را ایجاد کرد و در حال آماده سازی همه پرسی در اوج بود؛ بااین حال، این موضوع تنها پس از زمانی بود که تاریخ قطعی برگزاری همه پرسی برای ماه ژوئن تعیین شده بود.دولت اگرچه خواستار باقی ماندن بریتانیا درون اتحادیه اروپاست اما به تمام طرفین موافق و مخالف این موضوع آزادی داده تا کارزارهای خود را گسترش دهند. به طورکلی استدلال ها حول محورهای اقتصادی و سیاسی هستند. از لحاظ اقتصادی، کارزار طرفداران باقی ماندن بریتانیا در اتحادیه، استدلال می کنند که عضوماندن در آن اتحادیه برای بریتانیا خوب است چراکه به معنای دسترسی آزادانه به بزرگ ترین و غنی ترین بازارها در جهان است و سبب پایین نگه داشتن قیمت ها می شود و به شرکت های بریتانیایی اجازه می دهد تا رشد بیشتری داشته باشند. آنان به شغل های زیادی اشاره می کنند که در بریتانیا وجود دارند و متکی به تداوم عضویت آن کشور در اتحادیه اروپا هستند. طرفداران خروج بریتانیا از اتحادیه اروپا به عملکرد ضعیف اقتصادی آن اتحادیه در سال های اخیر اشاره می کنند و باور دارند که تداوم عضویت بریتانیا سبب اعمال محدودیت بر انعقاد قراردادهای تجاری از سوی آن کشور و حضور در بازارهای نوظهور می شود. به عبارت دیگر، آنان ادعا می کنند که قوانین تنظیمی اتحادیه اروپا به ضرر شرکت های بریتانیایی است چراکه هزینه های اضافی را بر آنان تحمیل می کند. از نقطه نظر سیاسی، کارزار طرفداران خروج بریتانیا از اتحادیه اروپا درباره فقدان نفوذ موثر بریتانیا در آن اتحادیه صحبت می کنند و معتقدند که بریتانیا با حضور در آن مجبور به اتخاذ سیاست هایی شده است که یا نمی خواهد یا نیازی به آنها ندارد از جمله آنکه می گویند اتحادیه اروپا فاقد دموکراسی کافی است و اصلاح پذیر نیست. از دید آنان عضویت بریتانیا در اتحادیه سبب شده تا آن کشور کنترل زیادی بر کسانی که وارد بریتانیا می شوند، نداشته باشد و نگرانی اصلی و عمده آنان درباره بحران مهاجران در اروپا در سال های اخیر بوده است.طرفداران باقی ماندن نیز استدلال می کنند که باقی ماندن بریتانیا در اتحادیه اروپا اتفاق تاثیرگذاری است و بریتانیا می تواند در سمت برنده تصمیم گیری ها قرار داشته باشد. از دید آنان همین که بریتانیا توانسته خود را از بخش های کلیدی فعالیت های اتحادیه اروپا از جمله واحد پولی یورو و حرکت آزاد منطقه شنگن بیرون نگه دارد، خود نشانه هایی از استقلال عملکرد بریتانیا در عین عضویت در اتحادیه است. آنان استدلال می کنند که با این شرایط باز هم بریتانیا قادر است در تصمیم گیری های مهم و مشترک برای مشکلاتی که ممکن است فراتر از مرزهای آن کشور باشند مشارکت داشته باشد.چرا همه پرسی و نتیجه آن مهم است؟نتیجه همه پرسی برای هر دو کارزار مهم خواهد بود چراکه درباره نقش بریتانیا در جهان است. از نظر داخلی، همه پرسی پویایی سیاست های حزبی را تغییر خواهد داد چراکه هر یک از سیاست مداران از احزاب مختلف از کارزارهای متفاوتی هستند. نکته مهم آن است که این موضوع سبب ایجاد شکاف هایی درون احزاب خواهد شد که تبعات آن را پس از همه پرسی خواهیم دید. در صورتی که دیوید کامرون در این همه پرسی شکست بخورد. احتمالامجبور می شود از سمت نخست وزیری کناره گیری کند و این موضوع می تواند به نفع آن طیفی درون حزبش باشد که مخالف عضویت بریتانیا در اتحادیه اروپا بوده اند. همچنین به نظر می رسد که حزب کارگر می خواهد از درگیرکردن بیش از اندازه خود در این موضوع خودداری کند چراکه «جرمی کوربین»، رهبر آن حزب، موضع قاطعانه ای درباره اتحادیه اروپا ندارد و مهم تر از همه آنکه تمام تمرکز خود را روی انتخابات سراسری بعدی معطوف کرده است.در صورتی که بریتانیا به عنوان عضوی از اتحادیه اروپا باقی بماند، این به آن معنا نیست که تمام چالش های تاریخی ای که با آن مواجه بوده از سر راه برداشته خواهند شد. یکی از بزرگ ترین مشکلات آن است که هنوز مشخص نیست که بریتانیا از ماندن در اتحادیه اروپا چه می خواهد و احتمالاهمه پرسی اخیر نیز این وضعیت را تغییر نخواهد داد. باوجوداین، با قراردادن مسئله عضویت در یک سو، این موضوع احتمالابه دولت بریتانیا اجازه خواهد داد تا در سایر مسائل مربوط به اتحادیه اروپا از جمله بهبود عملکرد اقتصادی، ایجاد ثبات در رابطه با روسیه و مقابله با تغییرات اقلیمی پیشرفت هایی را داشته باشد. درهمان حال، این همه پرسی نشان خواهد داد که صبر و شکیبایی سایر دولت های عضو اتحادیه اروپا تا چه اندازه خواهد بود.باقی ماندن در اتحادیه اروپا این امکان را برای بریتانیا فراهم خواهد کرد که به یک بازار واحد و ساختارهای نهادی دسترسی داشته باشد که در دهه های گذشته برای همکاری موثرتر با سایر دولت های عضو اتحادیه اروپا تشکیل شده است. با توجه به اینکه اتحادیه اروپا هنوز هم کنترل قابل توجهی روی دولت ها دارد، این به آن معناست که منافع بریتانیا اقتضا می کند که از فرصت های به اشتراک گذاشته شده با سایر اعضا استفاده کند و در سیاست گذاری های اتحادیه اروپا شریک و دخیل باشد. اتحادیه اروپا امروز دوستانه تر از سه دهه پیش به منافع بریتانیا توجه دارد که این موضوع مسائلی چون سامانه امنیتی تحت رهبری ناتو، مقررات زدایی اقتصادی و گسترش آن به مرکز و شرق اروپا را نیز دربر می گیرد.از نقطه نظر خارجی، اکثر قدرت های بین المللی حمایت خود از باقی ماندن بریتانیا در اتحادیه اروپا را به دلایل سیاسی و اقتصادی اعلام کرده اند. باوجود آنکه بسیاری از رای دهندگان بریتانیایی عضویت در اتحادیه اروپا را به معنای داشتن ارتباط کمتر با سایر نقاط جهان قلمداد می کنند، این دیدگاه رایج در تمام کشور نیست. درواقع بحث درباره فعال ترشدن بریتانیایی است که به عنوان بازیگری در عرصه بین المللی بیش از گذشته فعال است و مشارکت دارد. این موضوع زمانی پیچیده تر خواهد شد که بریتانیا احتمالااز آرایش صلح آمیز و سازنده تنظیم شده ای که با نزدیک ترین شرکایش ایجاد کرده است عقب نشینی کند.در صورتی که بریتانیا اتحادیه اروپا را ترک کند، شماری از موارد هستند که ناواضح باقی خواهند ماند و این موضوع می تواند روندی از مذاکره با کشوری باشد که در دوران پساعضویت به سر می برد و می تواند جایگاه بریتانیا در جهان در آینده را تعیین کند. در اساس، پرسش بزرگ آن است که آیا بریتانیا به بازار و اتحادیه اروپا دسترسی خواهد داشت یا خیر. حفظ دسترسی، هرگونه اخلال در فعالیت شرکت های بریتانیایی را کاهش می دهد بااین حال، می تواند برای انعقاد قراردادهای تجاری و آزادی عمل در این حوزه محدودیت هایی را اعمال کند. در هر دو مورد، این موضوع می تواند هزینه اقتصادی کوتاه مدتی را برای بریتانیا به همراه داشته باشد.باوجود آنکه بریتانیا ممکن است از نبود مشارکت در بودجه اتحادیه اروپا سود ببرد، هنوز هیچ برنامه ای برای چگونگی مصرف بودجه ذخیره شده وجود ندارد و هنوز آشکار نیست با خروج از اتحادیه اروپا چه هزینه های دیگری ممکن است بر بریتانیا تحمیل شود که یکی از مهم ترین آنها می تواند کاهش دسترسی به بازارهای اتحادیه اروپا باشد.در حوزه بین المللی، بریتانیا احتمالادر حوزه تجارت و امنیت به دشواری به ایفای نقش فعال خواهد پرداخت به خصوص آنکه اگر سیاست مداران به خروج از اتحادیه اروپا رای دهند، این نشانه ای از آن است که بریتانیا به نوعی با تمایل کمتر جهان برای همکاری با آن کشور مواجه خواهد شد. اگرچه بریتانیا کماکان به تعهدات بین المللی دیگر خود در ناتو و سازمان ملل متحد پایبند خواهد ماند، این سازمان ها اما آن سطحی از تعامل را که اتحادیه اروپا برای بریتانیا می توانست فراهم کند، برای آن کشور به ارمغان نخواهند آورد و احتمالاصدای بریتانیا به حاشیه رانده خواهد شد و کمتر شنیده می شود.باوجوداین، یک درس کلیدی از همه پرسی بر سر ماندن در اتحادیه اروپا آن است که عضویت بریتانیا در آن اتحادیه به خودی خود مسئله اساسی برای مسیر بریتانیا در آینده نیست بلکه موضوع بر سر انتخاب های سیاست مداران بریتانیایی است که در هر دولت تصمیم گیری می کنند. بریتانیا چه در اتحادیه اروپا باقی بماند و چه آن را ترک کند، این تصمیم گیری های داخلی خواهند بود که عامل اصلی باقی خواهند ماند و نشان می دهند که آن کشور در کدام مسیر باید حرکت کند.*مدرس ارشد سیاست در دانشگاه «ساری» بریتانیا است. او تاکنون ده ها مقاله را درباره گروه های مخالف با اتحادیه اروپا و تردیدگرایان به عملکرد آن اتحادیه نوشته است.امروز بریتانیا همه پرسی ملی خود را درباره ماندن یا نماندن در اتحادیه اروپا برگزار خواهد کرد. با وجود اهمیت این همه پرسی، تاکنون بسیاری از شهروندان بریتانیایی تصمیمی قطعی را اتخاذ نکرده اند و این به معنای اطمینان نداشتن آنان از پیامدهای احتمالی خروج از اتحادیه اروپاست. در این مقاله من می خواهم به برخی از پیش زمینه ها، بحث های اصلی و پیامدهای بالقوه این موضوع بپردازم. «دیوید کامرون»، نخست وزیر بریتانیا، در اوایل سال 2013 میلادی در یک سخنرانی اعلام کرد که برگزاری همه پرسی امکان پذیر است. او متعهد به تلاش در جهت پیروزی محافظه کاران در انتخابات سراسری سال 2015 میلادی بود؛ امری که در زمان سخنرانی اش نامبهم به نظر می رسید. بااین حال، پس از بازگشت شگفت انگیز به قدرت در ماه می آن سال، کامرون در میان فرایندی دومرحله ای از مذاکرات «گفت وگوی دوباره و همه پرسی» قرار گرفته بود. در فاصله ماه می 2015 تا مارس 2016، کامرون زمان بیشتری را برای کار با رهبران سایر کشورهای عضو اتحادیه اروپا و نهادهای درونی آن اتحادیه صرف و تلاش کرد تا برای بهبود شرایط عضویت بریتانیا در اتحادیه اروپا به توافقی با طرف مقابل دست یابد.
                