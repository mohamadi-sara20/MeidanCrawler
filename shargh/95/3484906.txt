پنج‌شنبه ۲ دی ۱۳۹۵
-----------------------------------------
type_unknown
-----------------------------------------
محرمانه مک فارلین
-----------------------------------------

                    خبرگزاری فارس پیش از عزیمت دکتر ابراهیم یزدی، وزیر خارجه اسبق و دبیرکل نهضت آزادی ایران، به آمریکا، با او گفت وگوی مفصلی انجام داده است. یزدی در این گفت وگو به سوالاتی درباره ماجرای سفر مک فارلین به ایران و نیز موضوعات روز از جمله برجام و تحریم های آمریکا علیه ایران پاسخ داده که گزیده آن را در ادامه می خوانید: روایت شما از ماجرای مک فارلین و سفر هیات آمریکایی به ایران در سال 65 چیست؟من اطلاعات زیادی درباره آن قضیه ندارم؛ اما آمدن مک فارلین به ایران را یک حرکت از جانب آمریکا برای حل کردن مسائلش با ایران می دانم.من کتاب «تاور» را به زبان انگلیسی خواندم و از جاهای دیگری هم اطلاعات جمع آوری کردم. آمریکایی ها وقتی متوجه شدند، فهمیدند که ایران به موشک های تاو احتیاج دارد. این موشک های ضدتانک از رده خارج شده بود؛ ولی اسرائیل آنها را در انبارهایش داشت و قیمت هر موشک هم 12 هزار دلار بود. وقتی موشک های خودش تمام می شود، به سراغ آمریکا می رود و از آمریکا این موشک ها را می خرد. آمریکایی ها حتی در تمرینات نظامی هم از این موشک استفاده نمی کردند و فقط در انبارهای شان مانده بود. آنها متوجه می شوند که اسرائیل این موشک ها را به قیمت دو هزار دلار می خرد و 12 هزار دلار می فروشد. آمریکایی ها کانالی می زنند و به ایران می گویند از طریق عربستان این کار را انجام بده. بوش پدر که در آن زمان معاون رئیس جمهوری بود، به اسرائیل می رود. نخست وزیر اسرائیل اعتراض می کند و می گوید من به واشنگتن می آیم و بدون حضور هر کسی می خواهم با خود رئیس جمهوری سر این قضیه حرف بزنم. جنگ بالامی گیرد و اسرائیلی ها قضیه مک فارلین را لو می دهند. آقای قربانی فر از افسران ساواک بود که بعد از انقلاب، با موساد کار می کرد. زمان جنگ نامه ای می نویسد که من یک افسر میهن پرست ایرانی هستم و می خواهم در این جنگ به ایران کمک بکنم و با بازار فروش اسلحه هم در تماس هستم و امکاناتی دارم. اگر شما اسلحه می خواهید، بگویید من به خاطر ایران می خرم و می فرستم.او سلاح های خریداری شده را در تبریز تحویل می داده و همان جا پولش را نقد می گرفته است. در یک نوبت که 80 فروند موشک هارپون به ایران تحویل می دهد، یکی از آنها را به بندرعباس می برند و امتحان می کنند؛ ولی بعد متوجه می شوند که روی همه آنها نوشته شده است «ساخته شده در اسرائیل».ایران نمی پذیرد و پولش را هم نمی دهد و می گوید اینها را ببرید. قربانی فر می گوید من برای خرید این موشک ها باید 15 میلیون دلار به اسرائیل می دادم، برای این کار از یک تاجر سعودی 15 میلیون دلار گرفته ام که سه ماه بعد 18 میلیون دلار به او برگردانم؛ اما وقتی ایران این پول را به او نمی دهد، معطل می ماند؛ در نتیجه یک نامه می نویسد به آیت الله منتظری. قربانی فر در آن نامه جریان سفر مک فارلین به ایران را می نویسد.روزنامه الشراع لبنان خبر را فاش می کند و تازه آمریکایی ها می فهمند که دولت ریگان در حال انجام چه کارهایی است که بعد از آن کار بالامی گیرد و ماجرا به کنگره کشیده می شود و کمیسیون تاور تشکیل می شود. تحلیل شما به عنوان یک دیپلمات قدیمی و سیاست مدار از ماجرای مک فارلین چیست؟سفر دیپلمات ها در روابط دیپلماتیک -خواه دیپلمات های رسمی یا افرادی که در برهه ای خاص به آنها وظایفی محول می شود- بسیار عادی است. در روابط ایران و آمریکا هم سفر «مک فارلین» (مشاور امنیت ملی وقت آمریکا) به همین شکل است و موضوع خاص و خارق العاده ای نبود؛ اما پنهان کردن و مخفی نگه داشتن آن مسئله است؛ یعنی اگر یک فرد علاقه مند و سیاسی مسائل را زیر نظر بگیرد و ببیند یکی به نام آقای مک فارلین به ایران آمده؛ اما آقایان آن را مخفی نگه داشتند، این سوال در ذهنش به وجود می آید که آیا سفرها و ملاقات های دیگری هم وجود داشته که هنوز مخفی مانده است؟ اگر آمدن مک فارلین به ایران مخفی نگه داشته شده، آیا رفتن کسانی از ایران به آمریکا در سطح مک فارلین وجود نداشته که مخفی نگه داشته شده باشد؟ اینها نکاتی است که در ماجرای مک فارلین به ذهن می رسد. اساسا طبق ادعای مسئولان وقت در آن دوران، آمدن مک فارلین می توانست بدون هماهنگی صورت بگیرد؟به هیچ وجه امکان نداشت. یعنی اینکه آقای هاشمی می گوید ما نمی دانستیم در هواپیما مشاور امنیت ملی آمریکا حضور داشت، اشتباه است؟اینها توجیهات است. فکر نمی کنم خودشان هم باورشان شود. نمی شود کسی با چنین سطحی بدون تضمین و اطلاع در کشوری که روابط خوبی با آن ندارد، حضور یابد. آقای دکتر! کلید مذاکرات مک فارلین در ایران زده شده یا آمریکا؟هر دو طرف مایل بودند و کلید به وسیله هر دو کشور زده شد. آقای هاشمی مصر بود روابط خود با آمریکا را نرمالیزه کند؛ البته این را بگویم که نفس مذاکره به معنای سازش نیست و ما از این امر استقبال می کنیم. با توجه به رفت وآمدی که در بیت آقای منتظری داشتید، چه اندازه شناخت از سیدمهدی هاشمی داشتید؟ آن طور که گفته شده، سیدمهدی روابط را فاش کرد؟درباره اینکه سیدمهدی هاشمی این روابط را فاش کرد، تردیدی جدی دارم. من از آقای منتظری پرسیدم که گفت: «نه، چنین نیست». به ایشان گفتم: «در بیرون می گویند سیدمهدی روابط را فاش کرد». ایشان گفتند: «نه، اصلااو در جریان نبود». در اعترافات خود سیدمهدی وجود دارد که از طریق آقای امیدی نجف آبادی نامه محرمانه ای را گرفته و بعد ترجیح داده به الشراع لبنان بدهد.برادر سیدمهدی (هادی) جزء محارم آقای منتظری بوده و او از این روابط مطلع شد و مهدی هاشمی هم از طریق برادرش اطلاع یافت و بعد به الشراع داده بود. دلیل این افشاگری از نظر شما چه بوده است؟در آن زمان که نامه را به الشراع دادند قرار نبود مذاکرات مخفی بماند. آقای منتظری هم خبر را به سیدمهدی نداده که این خبر برای خودت باشد. سیدمهدی هم آدمی بوده که ذاتا علاقه داشته به مطبوعات بگوید من از همه چیز خبر دارم. دو سال از ماجرای برجام می گذرد و ایران بدعهدی های بسیاری از آمریکا دید، در صورتی که ایران تمام پیش شرط های برجام را عملی کرد.در چه ماجرایی بدعهدی کردند؟ درباره رفع تحریم ها بدعهدی کردند؛ صد روز بعد اتمام مذاکرات، رئیس بانک مرکزی اعتراف می کند که دستاورد برجام برای ما «هیچ» بود. آقای عراقچی و صالحی که جزء تیم مذاکره کننده بودند نیز صریحا اذعان می کنند که آمریکا در عمل به شرط های برجام بدعهدی کرده است.اگر من بخواهم قضاوت کنم باید توضیحات آمریکایی ها را هم داشته باشم، زمانی ما به عنوان یک ایرانی که دل در گرو این مسائل داریم قضاوت می کنیم که آن وقت فرمایش شما درست است، ولی اگر بخواهیم قضاوت کنیم چه کسی بدعهدی کرده من نمی دانم! باید ببینیم آمریکایی ها چه جوابی می دهند. سوییفت هنوز به صورت کامل باز نشده و کشورهای خارجی برای ارتباط با ما از لحاظ بانکی مشکل دارند و بسیاری از وعده هایی که برای رفع تحریم ها دادند عملی نشده است.اینها نیاز به بررسی دارد. یک وقت هست که شما از جمله کسانی هستید که از دید انتقادی می خواهید سیاست آمریکا را نگاه کنید، اما اگر من بخواهم اظهارنظر عقلانی بکنم، باید پارامترهای مختلف را بررسی کنم، من دقیقا نمی دانم آمریکا چه بدعهدی ای کرده است. نمی خواهم از آمریکا دفاع کنم، اما در ارزیابی روابط باید واقع بین باشیم. حالاکه شما نمی توانید قاطعانه نظر دهید و می گویید پارامترها و فکت های مختلف را باید بررسی کرد که آمریکا بدعهدی کرده است، فرض را بر این می گذاریم که آمریکا بعد از اجرای تمام تعهدات از سوی ایران باز هم خلف وعده کرد؛ بعد از آن باید چه کنیم؟ببینید اگر ایران مصمم است که روابط با آمریکا را نرمالایز کند باید بنشینند و مذاکره کنند! چقدر باید آوانس بدهیم؟مذاکره کردن، آوانس دادن نیست. آقای دکتر! من جواب سوالم را نگرفتم! فرض را بر این می گذاریم که ما تمام تعهداتی را که آمریکا از ما برای بهبود روابط می خواهد انجام دهیم، این را هم نمی توانیم انکار کنیم که آمریکا ابرقدرتی است که اگر بخواهد می تواند ما را تحریم کند و در شرایط سخت قرار دهد. آمریکا پای میز مذاکره شرایطی برای ما می گذارد و ما هم انجام می دهیم، اما بعد از آن وعده هایی را که داده بود عملی نمی کند! چه کار باید بکنیم؟این به هنر مذاکره کنندگان بستگی دارد، مذاکره برای مذاکره معنا ندارد؛ مذاکره می کنیم تا به یک هدفی برسیم. معمولااین توافق ها نردبانی است؛ یعنی مرحله به مرحله است؛ یعنی توافق می کنیم من فلان کار را می کنم تو هم این کار را بکن. من به محتوای توافق ها اشراف ندارم و نمی دانم ایران با آمریکا چگونه توافق کرده است، فرض من باید این باشد که ایران با آمریکا توافق کرده که گام به گام این برنامه ها را اجرا کند، نه اینکه یک سره. معقول به نظر من این است ایران با آمریکا توافق کند که تغییر رویه اش گام به گام باشد، یعنی یک گام ایران بردارد، یک گام آمریکا. آیا چنین بوده است؟ من علائمی نمی بینم. در ماجرای مک فارلین آنها آمدند و تسلیحات آوردند و بعد از چند ماه، مذاکره به بن بست کشیده شد. در سال 66 آمریکا یک هواپیمای مسافربری ما را منفجر می کند. تا کجا ما باید به آمریکا اعتماد کنیم و امتیاز دهیم.ببینید بهبود روابط دیپلماتیک بین دو کشور هر اندازه هم که آن کشور مانند آمریکا قدرتمند باشد به معنای قبول شرایط آنها نیست. ایران هم می تواند متقابلاشرایطی بگذارد؛ ولی هنگامی روابط قابل قبول برقرار می شود که طرفین به شرایطی که می گذارند پایبند باشد. بنابراین به صرف اینکه با آمریکا رابطه داشته باشیم نمی شود شروطش را پذیرفت. بنابراین به صرف اینکه ما می خواهیم با آمریکا رابطه داشته باشیم نباید هر چیزی را بپذیریم. آنها برای خود شرایطی می گذارند و ما هم برای خود شرایطی می گذاریم. خب شاید هیچ گاه به مصالحه نرسیدیم.مثل حالاروابط معلق می ماند. یک زمانی این روابط معلق به کشور و مردم سخت می گذرد و آنها از ابزار قدرت خود برای تحریم استفاده می کنند.ببینید ما می توانیم روابط خود را با آمریکا به حالت تعلیق دربیاوریم. ما می توانیم آمریکا هر شرطی که گذاشت بپذیریم- مانند لغو برنامه موشکی یا اجرای حقوق بشری که مد نظر آنهاست؛ بعد آمریکا می گوید من کلاتمام تحریم ها را لغو می کنم؛ اما ما هم در کشور خود با توجه به تفکر جمهوری اسلامی یک سری پیش شرطی هایی داریم؛ مثلاما قطعا به جبهه مقاومت کمک می کنیم، حتما درصدد تقویت قدرت موشکی خود هستیم؛ حقوق بشر ما اسلامی است و قوانین خاص خود را دارد؛ یعنی شما می گویید ما بر فرض داشتن این اختلافات می توانیم مذاکره کنیم؟بله می توانیم مذاکره کنیم، ولی لزومی ندارد که حرف آنها را دربست قبول کنیم. مذاکره به معنای قبول شرایط آمریکا نیست؛ چنین چیزی وجود ندارد که چون حاضر به مذاکره شدیم حرف های آنها را بپذیریم. مذاکره باید نتیجه ای داشته باشد.نه. ببینید! مذاکره باید محورهای مشخصی داشته باشد؛ برخی امور است که نه آمریکا حاضر است درباره آن مذاکره کند نه ما درباره برخی مسائل مذاکره می کنیم و به طرفین هیچ ارتباطی ندارد اما با این شرایط نیز می توان مذاکره کرد. ولی از اصولمان هم به هیچ وجه عقب نشینی نمی کنیم.بله. حتی اگر این پایین نیامدن از حقوق مانند سال های قبل برایمان شدیدترین تحریم ها را در پی داشته باشد؟بله. داشته باشد. پس نتیجه این می شود که ما باید این مبارزه را ادامه دهیم!ببینید تصمیم گیرندگان ایران باید هر تصمیمی که می گیرند نفع و ضرر آن را ارزیابی کنند؛ نفع و ضرر جامعه و کشور «منافع ملی» است. درست است که ما با آمریکا اختلاف داریم ولی اختلاف به صرف اختلاف معنا ندارد. اگر ببینیم ادامه مذاکره با آمریکا به ضررمان است مذاکره نمی کنیم و نباید بکنیم. اگر بهبود روابط ایران و آمریکا به نفع منافع ملی ماست باید انجام دهیم. محور تصمیم گیری ما باید منافع ملی باشد. به عنوان یک سیاست مدار قدیمی «منافع ملی» ما از دیدگاه شما چیست؟ما می خواهیم موشک داشته باشیم؛ ما سیاست دفاعی کشورمان را در چارچوب یک نیروی مسلح با موشک تعریف می کنیم. همان را باید انجام دهیم، آمریکا خوشش بیاید یا نه به ما مربوط نیست. حتی اگر ما را به خاطر این تصمیم گیری تحریم کرد؟ما باید ارزیابی کنیم. تصمیم گیرندگان باید ارزیابی کنند که پافشاری بر سر داشتن موشک بیشتر به نفع کشور است یا کنارآمدن با آمریکا. اگر ما روی داشتن موشک پافشاری کنیم ضرر تحریم های آمریکا بیشتر است یا روی موشک سرمایه گذاری کنیم؟ اینها مسائلی است که تصمیم سازان باید ارزیابی کنند؛ نمی شود جواب آری یا خیر داد.
                