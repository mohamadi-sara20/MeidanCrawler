سه‌شنبه ۱۹ مرداد ۱۳۹۵
-----------------------------------------
حرف اول
-----------------------------------------
دست پنهان یا آشکار بانک مرکزی
-----------------------------------------

                    نظام بانکی کشور در شرایط بحرانی قرار دارد. تاخیر در حل معضلات آن، هزینه سنگینی را بر اقتصاد کشور تحمیل کرده و خواهد کرد. بدون اصلاحات سریع بانکی که بارها از سوی کارشناسان عنوان شده است، پایان این شرایط و انتظار خروج از رکود و تحقق رشد اقتصادی بالاو پایدار امکان پذیر نیست. خود بحران نیز می تواند آثار سوء گسترده پیش بینی ناپذیری به جهات اقتصادی و غیر اقتصادی در پی داشته باشد. تاکید بر آزادسازی نظام بانکی و انتظار رفع خودکار بحران، انتظار بیهوده ای است. ضرورت دخالت و پایش گسترده و سریع مقامات پولی، حاصل تجربه بحران بزرگ مالی 2008 است. در این راستا شاید توصیه های زیر مفید فایده باشد. بخشی از این توصیه ها برداشت آزادی از نقد پل کراگمن، اقتصاددان برجسته پولی، بر کتاب مروین کینگ، رئیس بانک مرکزی انگلستان، در بحران 2008 است.اول، ضرورت حضور دست آشکار: در فعالیت های پولی و بانکی همیشه و همه جا حضور دست آشکار بانک مرکزی ضروری بوده و هست. در نظام بانکی ایران که بخش بزرگ آن در مالکیت دولتی یا در کنترل دولت است، این حضور اجتناب ناپذیرتر است و نباید برای تعادل بهینه، به امید دست نامرئی نشست.اول، ضرورت حضور دست آشکار: در فعالیت های پولی و بانکی همیشه و همه جا حضور دست آشکار بانک مرکزی ضروری بوده و هست. در نظام بانکی ایران که بخش بزرگ آن در مالکیت دولتی یا در کنترل دولت است، این حضور اجتناب ناپذیرتر است و نباید برای تعادل بهینه، به امید دست نامرئی نشست.دوم، پیام نااطمینانی در اقتصاد، بی عملی نیست: نبود اطمینان در تحلیل و سیاست های اقتصادی بسیار بالاست، اما نبود اطمینان مترادف با بی عملی نیست. بلکه دقت در پایش بانک ها، نظارت آگاهانه و اتخاذ سیاست های مقتضی را در مقابله با بحران و رکود توصیه می کند.سوم، ضرورت کاهش نرخ بهره: کاهش نرخ بهره برای مقابله با رکود، افزایش سرمایه گذاری و تقاضای مصرفی در شرایط رکود از سیاست های متعارف است. در ایران سیاست های بسیار موفقیت آمیز دولت یازدهم در مقابله با شرایط حاد تورمی دولت نهم و دهم، نرخ تورم را در دو ماه خرداد و تیر 95 یک رقمی کرده و به ترتیب به سطح 9،7 و 9.2 رسانده است اما در نتیجه نبود کاهش متناسب نرخ بهره اسمی و چسبندگی های آن، نرخ بهره حقیقی افزایش یافته است که حاصل آن محدودیت تقاضای کل و عرضه کل و نرخ رشد اقتصادی بسیار پایین سال 94 است. در نظام بانکی و به ویژه نظام بانکی نیمه دولتی کشور دخالت بانک مرکزی برای کاهش نرخ بهره ضروری است. کاهش های قبلی نرخ بهره ازسوی بانک مرکزی ایران کم و دیر بوده است. اما در همین سطح نیز تجربه موفقیت آمیز کاهش ها، امکان پذیری این سیاست را نشان داده است. حرکت بازار های مالی چسبنده، انحصاری و اصطکاکی کشور به سمت تعادل بهینه، مستلزم حضور فعال بانک مرکزی در این بازارهاست. این کاهش نرخ بهره موجب افزایش سرعت گردش نقدینگی موجود شده و فشار کمبود منابع مالی را کاهش خواهد داد.چهارم، فوریت کنترل رشد نقدینگی: سیاست های افزایش نقدینگی بانک مرکزی همراه با حفظ نرخ بهره بالا، موجب عقیم شدن نقدینگی موجود و انباشت نقدینگی بیشتر، بدون حل پایه ای کمبود منابع مالی برای اقتصاد شده است. خطر فروریختن آوار ناشی از نقدینگی سنگین، دستاوردهای دولت و به ویژه تورم یک رقمی و تلاش برای حفظ نسبی ارزش داخلی و خارجی پول را به خطر خواهد انداخت.پنجم، ضرورت اصلاحات در نظام بانکی: اصلاحات ساختاری بانک ها، اصلاح ترازنامه ها، حل بدهی های غیرجاری، تامین سرمایه بانک ها، تطبیق عملکرد بانک ها با نظام بانکداری جهانی از ضروریات است. انجام این اصلاحات ضروری است و به اصطلاح معروف، فردا خیلی دیر است. شایان ذکر است گسترش بازار بدهی ها هم برای تامین منابع مالی فقط در کنار اصلاحات فوق، به ویژه کاهش نرخ بهره موفق خواهد بود. تبدیل به اوراق بهادارکردن دارایی ها و فروش اوراق بدهی ها برای تامین منابع مالی با نرخ های حدود 20 درصد، نمادی از یک مشکل بزرگ مالی اقتصاد ایران است. چنین بازده حقیقی ای در اقتصاد ایران وجود ندارد. سوءاستفاده احتمالی از بازار بدهی ها می تواند معضل دیگری برای نظام مالی کشور باشد.ششم، آثار سوء آزادسازی های مالی: آزادسازی های مالی دهه 80 و 90 میلادی بدون توجه به جهش های ارتباطی و نوآوری های مالی در ابزار ها، نهاد ها و مبادلات مالی، زمینه ساز بحران مالی 2009 – 2007 شد. نظریه ها و سیاست ها نتوانستند پیشگام یا همراه تحولات باشند. قدرت جهنمی و تاریک کاغذسازی دارایی های مالی با ضریب فزاینده نامحدود، ارتباطات آنی مالی جهانی، تعریف جدید پول و فراهم شدن زمینه های سوءاستفاده های مالی نمادهایی از این تحول سریع بود. جلوه عینی آن، جهش و سقوط قیمت مستغلات و بحران بزرگ مالی 2008 بود. درس بحران، ضرورت کنترل بیشتر نظام بانکی در سطح ملی و جهانی بود. در اقتصاد ایران نیز انباشت نقدینگی و خوش بینی بالای سرمایه گذاران به ادامه روند صعودی قیمت مستغلات در کنار آزادسازی ناشیانه نظام بانکی، عامل اصلی بحران نظام بانکی بوده است. در مواردی خود بانک ها یا شرکت های وابسته به بانک ها نیز در این فرایند مشارکت کردند که موجب شدت بحران شد.نکته جالب آنکه در اقتصاد ایران درست در سال های بحران جهانی 2008 و شکست جهانی آزادسازی بی رویه؛ یعنی سال های 88- 86، شعار سیاست آزادسازی نظام مالی سر داده شد و بانک های خصوصی و موسسات مالی جدید نیز بدون رعایت ضوابط معمول اجازه فعالیت یافتند. آثار نامطلوب این آزادسازی، بحران مالی حاکم بر کشور و سوءاستفاده های گسترده است که هزینه آن را باید امروز، دولت یا صریح تر بگوییم مردم پرداخت کنند. از حسن تصادف، نظام مالی ایران، با نظام کاغذسازی دارایی ها الفت و آشنایی نداشت. در غیر این صورت بحران بانکی ایران می توانست گسترده تر از این باشد. در شرایطی که دنیا در جهت تنظیم و کنترل نظام بانکی از طریق مقررات بال دو و سه در سطح جهانی است، تاکید بر لیبرالیسم بانکی در کشور نادرست به نظر می رسد.هفتم، شرایط نامناسب بانک های کشور در نظام بانکداری جهانی: مقررات انتظامی بال یک برای بانک های دنیا از جمله نسبت کفایت سرمایه برای بانک ها در سال 1367 در سطح جهانی به تصویب رسید، اما بانک مرکزی ایران با تاخیر 15ساله در سال 1382 خواستار اعمال آن ازسوی بانک ها شد که آن هم به سبب بالابودن بدهی های غیرجاری بانک ها در عمل رعایت نشده است. بدهی های غیرجاری بانک ها بالغ بر صدهزار میلیارد تومان و مانده حساب سرمایه کل نظام بانکی حدود 80 هزار میلیارد تومان است. برای کفایت سرمایه شاید اصلامانده ای نباشد که رعایت شود. به عبارت دیگر با بازنگری ترازنامه ها، بعضی بانک ها ورشکسته هستند. مقررات بال 2 را هم بانک مرکزی با تاخیر 11ساله در سال 1394 به جهت استحضاری برای بانک ها فرستاده است. بدیهی است بال 3 هم که در سال 2011 تهیه شده است، در ایران عملی نشده است. در نتیجه بانک های ایران در نظام بانکی دنیا در گروه پرریسک قرار دارند که هزینه بیشتری را به اقتصاد کشور تحمیل می کنند.... توجه شود که مقررات بال 1 و 2 و 3 علاوه بر ضرورت رعایت کفایت سرمایه، تاکید بالایی بر بررسی های نظارتی و انتظامی بانک ها دارد.از دهه 90 میلادی در نظام بانکداری کشورهای پیشرفته فرایند کاهش شعب، افزایش انجام خدمات بانکی اینترنتی، پرهیز از مراجعه حضوری بانکی، کاهش تراکنش های کاغذی و افزایش تراکنش های اینترنتی حاکم شده است، اما هنوز در ایران، شاهد تاسیس شعب متعدد بانکی دولتی و خصوصی با هزینه های سنگین آن هستیم که در نهایت توسط مشتریان بانک ها پرداخت می شود.نظام بانکی کشور در شرایط بحرانی قرار دارد. تاخیر در حل معضلات آن، هزینه سنگینی را بر اقتصاد کشور تحمیل کرده و خواهد کرد. بدون اصلاحات سریع بانکی که بارها از سوی کارشناسان عنوان شده است، پایان این شرایط و انتظار خروج از رکود و تحقق رشد اقتصادی بالاو پایدار امکان پذیر نیست. خود بحران نیز می تواند آثار سوء گسترده پیش بینی ناپذیری به جهات اقتصادی و غیر اقتصادی در پی داشته باشد. تاکید بر آزادسازی نظام بانکی و انتظار رفع خودکار بحران، انتظار بیهوده ای است. ضرورت دخالت و پایش گسترده و سریع مقامات پولی، حاصل تجربه بحران بزرگ مالی 2008 است. در این راستا شاید توصیه های زیر مفید فایده باشد. بخشی از این توصیه ها برداشت آزادی از نقد پل کراگمن، اقتصاددان برجسته پولی، بر کتاب مروین کینگ، رئیس بانک مرکزی انگلستان، در بحران 2008 است.اول، ضرورت حضور دست آشکار: در فعالیت های پولی و بانکی همیشه و همه جا حضور دست آشکار بانک مرکزی ضروری بوده و هست. در نظام بانکی ایران که بخش بزرگ آن در مالکیت دولتی یا در کنترل دولت است، این حضور اجتناب ناپذیرتر است و نباید برای تعادل بهینه، به امید دست نامرئی نشست.
                