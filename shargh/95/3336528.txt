چهار‌شنبه ۱۸ فروردین ۱۳۹۵
-----------------------------------------
type_unknown
-----------------------------------------
فهرست «امید» اصلاح طلبان نهایی شد
-----------------------------------------

                    شرق: دوشنبه ای که گذشت، جلسه کارگروه استان های شورای عالی سیاست گذاری اصلاح طلبان برگزار شد. براساس جمع بندی انجام شده، لیست «امید» در حوزه هایی که به مرحله دوم انتخابات مجلس شورای اسلامی راه پیدا کرده اند، نهایی شده است؛ البته به گفته علی صوفی از اعضای ستاد شورای عالی اصلاح طلبان، در برخی جاها هنوز تصمیم گیری نشده است.علی صوفی در این رابطه به «شرق» گفت: در این مرحله، لیست تقریبا روشن است و کسانی که در مرحله اول در لیست امید بودند، در مرحله دوم هم در این لیست قرار می گیرند.بر اساس لیستی که نهایی شده، شورای سیاست گذاری در برخی از حوزه ها سکوت کرده، در برخی از حوزه ها هم علاوه بر نامزدهای اصلاح طلب، از نامزدهای مستقل و در برخی حوزه ها هم از برخی نامزدهای اصولگرای معتدل حمایت کرده که این تعداد بسیار اندک است. یعنی در بین 52 نامزدی که شورای سیاست گذاری برای مرحله دوم معرفی کرده، تعداد اصولگرایان معتدل کمتر از انگشتان دست یعنی چهار نفر است.صوفی درباره علت سکوت شورا در برخی از حوزه ها چنین توضیح داد: در بعضی از حوزه ها ممکن است هر دو نفر راه یافته به مرحله دوم اصلاح طلب باشند و نتوانیم موضع بگیریم که در این صورت سکوت خواهیم کرد. همچنین در برخی از حوزه ها هم ممکن است نامزدهای راه یافته به مرحله دوم، همگی از نوع اصولگرایان تندرویی باشند که قابلیت حمایت شورا را نداشته اند.علت حمایت از اصولگرایان در برخی از حوزه ها هم، حمایت از اصولگرایان معتدل در برابر نامزد اصولگرای تندرو بوده است.بر این اساس، شورای سیاست گذاری در حوزه های انتخابیه مهریز، بهاباد، خاتم، ابرکوه و بافق از استان یزد، در یکی از حوزه های استان مرکزی، کل استان مازندران، یکی از حوزه های استان گلستان، شهر کرمانشاه، یکی از حوزه های استان کردستان، یکی از حوزه های استان زنجان، آبادان، ایذه و مسجدسلیمان و یکی از حوزه های چهارمحال و بختیاری سکوت کرده است. استان آذربایجان شرقیتبریز، آذرشهر و اسکو: زهرا ساعی، میر علی اصغر الموسوی، شهاب الدین بی مقدار، عباس عباس زادهمرند و جلفا: کریم شافعیاهر و هریس: بیت الله عبدالهیسراب: مجید نصیرپورشبستر: آقاپور استان آذربایجان غربیارومیه: هادی بهادری، مجید دودکانلوی میلانسلماس: شهروز برزگماکو، چالدران، پلدشت و شوط: شریف پورمیاندوآب و شاهین دژ و تکاب: محمد میرزایی استان اردبیلاردبیل، نمین و نیر: محمد فیضیپارس آباد و بیله سوار: شکور پورحسین استان اصفهانشهرضا و دهاقان: سمیه محمودیسمیرم: اصغر سلیمی استان تهراندماوند و فیروزکوه: قاسم میرزایی نیکو رباط کریم و بهارستان: ابراهیم نکوشهریار، قدس و ملارد: محمد محمودی شاه نشین استان چهارمحال و بختیاریاردل، فارسان، کوهرنگ و کیار: علی کاظمی استان خراسان رضویتربت حیدریه و مه ولات: باستانی استان خوزستاناهواز: همایون یوسفی، جواد کاظمی نسب، علی ساریبهبهان: محمودرضا ضرغامیماهشهر و امیدیه: گل مرادی استان زنجانزنجان و طارم: سیدافضل موسوی، کریم خان محمدیابهر و خرمدره: محمدرضا خان محمدیخدابنده: احمد بیگدلی استان فارسشیراز: علی اکبرینورآباد ممسنی: گودرزیداراب: انصارینیریز و استهبان: اصغر مسعودی استان کردستانسنندج، دیواندره و کامیاران: سالار مرادی استان کرمانشاهسنقر و کلیایی: رستگاری استان گلستانگرگان و آق قلا: نورمحمد تربتی نژاد، نبی هزارجریبیکردکوی و ترکمن و بندرگز: نورقلی پورمینودشت و کلاله و مراوه تپه: شهرام کوسه غراوی استان گیلانرشت: حسنی رودبار: منوچهر جمالی استان لرستانبروجرد: هادی مقدسی و فاطمه مقصودیخرم آباد و دوره: بیرانوندی دورود و ازنا: حسین گودرزی استان مرکزیاراک، کمیجان و خنداب: سیدمهدی مقدسیشازند: ابراهیمی استان هرمزگانبندرلنگه، بستک و پارسیان و کیش: خالد زمزم نژاد استان همدانرزن: حسن لطفیملایر: علیرضا امامیدور دوم انتخابات مجلس، دهم اردیبهشت در 56 حوزه برای گزینش 69 نماینده بین 138 نفر از راه یافتگان به دور دوم برگزار می شود.
                