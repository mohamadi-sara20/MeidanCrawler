دو‌شنبه ۴ بهمن ۱۳۹۵
-----------------------------------------
type_unknown
-----------------------------------------
ثبت شکایت از سردار نقدی
-----------------------------------------

                    شرق: سخنگوی قوه قضائیه روز گذشته در صدو هفتمین نشست خبری خود، درباره اینکه آیا شکایت رئیس دولت اصلاحات از سردار نقدی در دادسرا ثبت شده است یا نه، گفت: «بله، این شکایت ثبت شده و در دادسرا تحقیق می شود. هر فردی اگر تظلم خواهی کند، حتما در دادگستری ثبت می شود که اگر شکایت خصوصی بود و شاکی رضایت داد که هیچ، اما اگر در تحقیق متشاکی، متهم تشخیص داده نشود، قرار منع تعقیب برای او صادر می شود. در صورت ثابت شدن اتهام، قرار مجرمیت و کیفرخواست برای او صادر شده و پرونده برای رسیدگی به دادگاه می رود»،29 دی وکیل رئیس دولت اصلاحات از شکایت موکلش از سردار نقدی خبر داده بود. «محمدرضا انجام» به خبرگزاری «آنا» گفته بود: «سردار نقدی چندی پیش در مصاحبه ای با روزنامه «شرق» ادعا کرده آقای خاتمی از پادشاه عربستان برای کارهای سیاسی خود پول گرفته است. خبرنگار «شرق» به او می گوید قبلااین مسئله تکذیب شده است اما سردار نقدی جواب می دهد که من را محاکمه کنید و من آنجا جواب می دهم».وکیل رئیس دولت اصلاحات گفته بود: «چون این ادعا مبنایی ندارد، من از آقای خاتمی کسب اجازه کردم که طرح شکایت از سردار نقدی را در رسانه ها مطرح کنم. قریب به دو هفته پیش یک شکایت کیفری با عنوان نشر اکاذیب و تشویش اذهان عمومی علیه سردار نقدی در شعبه چهار بازپرسی دادسرای رسانه ثبت کردیم». خبرنگار «شرق» به او می گوید قبلااین مسئله تکذیب شده است اما سردار نقدی جواب می دهد که من را محاکمه کنید و من آنجا جواب می دهم».کسی درخصوص حادثه پلاسکو بازداشت نشدهحجت الاسلام محسنی اژه ای درباره حادثه ساختمان پلاسکو عنوان کرد: «کسی در این مورد بازداشت نشده و دولت، استانداری و شهرداری تلاش خود را انجام می دهند که در اولویت اول جان افراد را نجات دهند. این ساختمان با قدمتی که داشته و نبود تجهیزات لازم باید استانداری و شهرداری بررسی کنند که چند ساختمان مشابه آن در تهران وجود دارد. فرض کنید چندین ساختمان مشابه وجود دارد؛ آیا می شود همه را پلمب کرد یا باید رفع خطر شود».او ادامه داد: «براساس ماده 55 قانون شهرداری بند 14، شهرداری موظف است در برخی از ساختمان ها رفع خطر کند و اگر منجر به این شود که یک ساختمان را پلمب کند، آیا می تواند تمام افراد آن مجتمع را تا زمان رفع خطر بی کار کند؟ آیا شهرداری برای همه این کارها بودجه لازم و توان لازم را دارد؟ ما ساختمان هایی مشابه ساختمان پلاسکو در تهران داریم؛ به عنوان مثال در پاساژ علاءالدین یک طبقه را به صورت خلاف ساخته اند و شورای تامین تهران نیز تشکیل شد و فرماندار رسما دستور داد فعلاتخریب این طبقه انجام نشود، در صورتی که حکم تخریب هم داده شده بود».اژه ای افزود: «دادستانی در روز اول این حادثه دو نفر از معاونان خود را به آنجا فرستاده تا پشتیبانی حقوقی و قضائی در رابطه با این مسئله انجام شود و برای شناسایی جان باختگان نیز پزشکی قانونی مستقر شد و دولت نیز قول داده به مال باختگان و افرادی که بی کار شده اند مساعدت لازم را انجام دهد». او گفت: «برای ادامه عملیات آواربرداری اگر نیاز باشد برخی از ساختمان های اطراف تخلیه یا تخریب شوند، قوه قضائیه وارد خواهد شد و دادسرای تهران یک شعبه به این کار اختصاص داده است که اگر تقصیری برای فردی ثابت شد، به دادسرا احضار می شود». معاون اول قوه قضائیه درباره اینکه گفته می شود وزارت کشور به شهرداری برای ساختمان پلاسکو تذکر داده و شهرداری تهران باید تحت تعقیب قرار گیرد، گفت: «از این موضوع اطلاعی ندارم اما شهرداری در مواردی باید طبق قانون رفع خطر کند؛ البته باید دید در این رفع خطر می تواند پلمب کند یا نه؛ که این مسائل در حال بررسی است».محسنی اژه ای در پاسخ به این سوال که براساس قانون شهرداری ها بند 14 ماده 55 به موضوع پلمب و تخریب اشاره نشده و در قانون فعلی وضع ایمنی کارگاه های تولیدی، به اداره بازرسی وزارت کار، به عنوان ضابط قضائی محول شده است، طبق این قانون چرا این اداره در صورتی که احساس خطر کرده نسبت به پلمب ساختمان پلاسکو اقدام نکرده است، گفت: «این مسئله را از وزارت کار بپرسید».خبرنگاری با اشاره به اظهارات دادستان تهران مبنی بر تخلیه پاساژ کویتی ها پرسید آیا دادستان آن موقع (در زمینه ساختمان پلاسکو) نمی توانست دستور تخریب یا پلمب دهد که محسنی اژه ای چنین پاسخ داد: «نه نمی توانست؛ چون وظیفه رفع خطر برعهده دادستان نیست بلکه برعهده شهرداری است». از مردم می خواهیم خبر کذب منتشر نکننداو ضمن اینکه از مردم خواست خبر کذب منتشر نکرده و احساسی با برخی قضایا برخورد نکنند، ادامه داد: «ساختمان های دیگری در تهران وجود دارد که ایمن نیست و باید دید نسبت به این ساختمان ها چه باید بکنیم. شنیدم رئیس بنیاد مستضعفان اعلام کرده رسما مالکیت ساختمان پلاسکو برعهده ما بود و الان هم از بار مسئولیت شانه خالی نمی کنیم و در اولین فرصت ساختمان را با مشارکت صاحبان سرقفلی ها می سازیم و حقوق افراد را رعایت می کنیم، ولی در حادثه پلاسکو مقصران باید مشخص شوند».سخنگوی قوه قضائیه درباره فرافکنی برخی در انجام وظایف مانند حادثه پلاسکو، گفت: «فرافکنی درست است و هرکس در هر سطحی باید مسئولیت خود را بپذیرد».او با بیان اینکه پیشگیری به تنهایی از عهده قوه قضائیه برنمی آید، با ذکر مثالی اضافه کرد: «مثلایکی از عوامل سرقت، فقر است و یکی از عوامل فقر بی کاری است و آیا قوه قضائیه می تواند شغل ایجاد کند یا کاری انجام دهد که مردم فقیر نشوند؟ درست است که قوه قضائیه باید بتواند همه عواملی را که منجر به جرم می شود در مرحله تعقیب، صدور حکم و مجازات در نظر داشته باشد تا با عنوان مثال مجازات حالت بازدارندگی و اصلاح کنندگی داشته باشد».سخنگوی قوه قضائیه با بیان اینکه ادعا ندارم این قوه در همه جا توانسته به درستی به وظیفه خود عمل کند، ادامه داد: «اما تا آنجا که توانست در بحث پیشگیری خوب عمل کرد».سخنگوی دستگاه قضا در پاسخ به سوالی مبنی بر اینکه با توجه به دستوری که به تازگی دادستان کل کشور به دادستانی تهران درباره استقرار شعبه ای در محل حادثه پلاسکو برای رسیدگی به امور حقوقی، داده اند، چه مواردی از این حادثه در این شعبه بررسی می شود، گفت: «در این محل، امکان استقرار شعبه نیست، اگر کانکس هم بگذارند، در شان قوه قضائیه نیست. این موضوع در شعبه ای که به آن اختصاص می یابد، بررسی می شود. مرحله اول درباره رسیدگی به مسائلی است که نیاز به اقدام قضائی و حقوقی داشته باشد؛ اما چنانچه صرف نظر از این کارهایی که از وقوع حادثه رخ داده نسبت به قبل باید رسیدگی شود، به نظرم نیازی به شعبه در محل نیست». او افزود: «ما اکنون سلسله اقداماتی را که از زمان وقوع حادثه به بعد اتفاق می افتد یا افتاده است، باید رسیدگی کنیم و برای اینکه به این عمل سرعت بخشیده شود، شعبه یا شعباتی در نزدیک ترین مکان اختصاص می یابد. به نظرم ضرورتی ندارد ساختمانی در رابطه با این موضوع اجاره شود و همچنین استقرار کانکس هم به مصلحت نیست. معاونین دادستان اکنون در محل مستقر هستند. ستاد بحران را در آنجا داریم، اما اگر پرونده قضائی تشکیل شود، در نزدیک ترین شعبه به آن رسیدگی می شود. با دادستان تهران سر این موضوع بحث شد و قرار شد نزدیک ترین مکان برای رسیدگی به این موضوع در نظر گرفته شود». تحقیقات مجدد از 2 متهم پرونده بابک زنجانی آغاز شده استمحسنی اژه ای درباره پرونده بابک زنجانی، گفت: حکم دیوان عدالت اداری مبنی بر اعدام بابک زنجانی به او ابلاغ شده است. «در پرونده بابک زنجانی، حکم اعدام دو نفر نقض شده و طبق نظر دیوان عالی کشور، پرونده باید به شعبه هم عرض می رفت که البته پرونده آن دو نفر به شعبه هم عرض ارجاع داده شد».او با بیان اینکه تحقیقات مجدد از این دو نفر آغاز شده است، افزود: «بازپرس در صورت نیاز می تواند از بابک زنجانی هم سوال کند. یک نفر دیگر هم در ارتباط با این پرونده دستگیر و به ایران برگردانده شد که طبیعتا او و دیگر متهمان دیگری که قرار برای آنها صادر شده است، پس از تکمیل پرونده به دادگاه می روند».محسنی اژه ای، درباره پرونده صندوق ذخیره فرهنگیان و بانک سرمایه، افزود: «در این پرونده، هرچه جلوتر می رویم، تخلفات بسیار گسترده تر می شود. دولت و بانک مرکزی باید یک آسیب شناسی جدی کنند که چرا این اتفاق افتاده و چه تمهیداتی انجام دهند تا اتفاقات مشابه نیفتد. در این پرونده، هزار میلیارد تومان در اختیار تعداد معدودی از افراد قرار گرفته و بدون تضمینی برای وصول، برخلاف قوانین بانکی و تجاری، این مبالغ را گرفتند و مصرف کردند».محسنی اژه ای با اشاره به سایر تخلفات این صندوق، گفت: «تعیین مدیرعامل بر اساس قانون نبوده و در مدت 10 سال، 13 سرپرست و مدیرعامل عوض شده که این خود یک آسیب است. سرمایه افراد صاحب سهام مطابق با قانون صورت نگرفته و در میزان تسهیلات هم تخلفاتی انجام شده است».سخنگوی قوه قضائیه ادامه داد: «در حال تحقیقات از یک نفر از بدهکاران بانکی که بیش از هزار و 200 میلیارد تومان هستیم و در تحقیقات اولیه، مشخص شد بالغ بر دوهزار میلیارد تومان معوقه بانکی دارد؛ بنابراین دولت و بانک مرکزی در این موارد باید اقدامی جدی کنند و قوه قضائیه نیز باید جدی و قاطع برخورد کند». 4 قاضی بازداشت شده اندسخنگوی دستگاه قضا با بیان اینکه در دو هفته گذشته اعلام کرده ام به دنبال برخورد با هر نوع فساد هستیم، عنوان کرد: «در هفته گذشته و یک هفته پیش تر، پنج قاضی را تحت تعقیب قرار داده که چهار نفر از آنان به همراه چند کارمند متخلف بازداشت شده اند. سه وکیل متهم که با دادیارها همدستی می کردند نیز بازداشت هستند و پرونده این افراد در حال رسیدگی است. به قضات رسیدگی کننده به این پرونده ها، توصیه می کنم در مورد این افراد هیچ گونه تخفیف و اغماضی قائل نشوند». او درباره جزئیات این پرونده، گفت: «اجمالاموضوع مسائل مالی است و پرونده در مرحله تحقیقات مقدماتی در تهران قرار دارد و بعد از صدور حکم، موارد را اعلام خواهم کرد».محسنی اژه ای همچنین با بیان اینکه تحقیقات مقدماتی پرونده بانک ملت رو به اتمام است، افزود: «پرونده در صورت منتفی شدن اختلاف صدور کیفرخواست شده و به دادگاه می رود. این پرونده چهار بازداشتی دارد و مدیرعامل سابق بانک ملت همچنان بازداشت است».او درباره پرونده ارزی نیز گفت: «19 نفر در ارتباط با این پرونده بازداشت شده اند که 10 نفر با قید وثیقه آزاد شده اند و 9 نفر همچنان بازداشت هستند».اژه ای درباره پرونده کرسنت هم گفت: «برای این پرونده درخواست اعمال ماده 477 شد و وزیر نفت این درخواست را انجام دادند که به او گفته شده شما نمی توانید این درخواست را داشته باشید و متهمان و وکلای پرونده می توانند درخواست اعمال ماده 477 را داشته باشند که این کار انجام شد».رئیس قوه قضائیه در پاسخ به این سوال که نیروهای اطلاعات سپاه چهار نفر از معوقین کلان بانکی را بازداشت کرده اند، گفت: «اینکه کدام یک از ضابطین این کار را انجام داده، نمی دانم؛ ولی چهار تا پنج نفر از کسانی که معوقه بانکی داشته اند و به صورت خلاف تسهیلات را گرفته اند، بازداشت شده اند». عربستان دیه جان باختگان منا را نداده استسخنگوی قوه قضائیه گفت: «220 خانواده جان باختگان منا و همچنین 11 جانباز این حادثه، به دادگستری شکایت کردند و شکایت آنها در حال رسیدگی است».محسنی اژه ای درباره اینکه آیا بازماندگان فاجعه منا تاکنون دیه ای دریافت کرده اند یا نه، گفت: «چیزی از ناحیه عربستان به آنها پرداخت نشده است».محسنی اژه ای درباره برخی از احکام متهمان مسائل امنیتی نیز گفت: «نازنین زاغری حکم پنج سال حبس قطعی، فرهاد عبدصالح محکوم به حبس و در دادگاه تجدیدنظر تخفیف گرفت که منجر به پنج سال حکم قطعی وی شد. حکم حبس فواد صادقی و علی غزالی قطعی شده است». پیشنهاد دادند 50 میلیون بگیر و فلان سوال را بپرسخبرنگاری با طرح سوالی مدعی شد عده ای بدون حکم قانونی وارد ساختمانی شدند و پس از تفتیش واحدها، مدیرعامل و مدرس آموزشگاه را دستگیر و با اسلحه او را تهدید کردند که اعتراف کند، این اقدام چه توجیهی دارد؟ محسنی اژه ای پاسخ داد: «چند روز قبل یکی از آقایان که قبلادر نشست اینجا هم شرکت می کرد آمد پیش من و گفت به من گفته اند 50 میلیون به تو می دهیم و این سوال را از محسنی اژه ای بپرس. ان شاء الله که این سوال از آن سوالات نباشد».او افزود: «آیا شما در آنجا حضور داشتید که تفهیم اتهام نکردند که خبرنگار پاسخ داد مدیرمسئولم بوده است؟ آیا شما دیدید که آنها حکم نداشتند؟ من که نمی دانم مطلبتان درست است، ولی شما آن را می گویید و هیچ کدام را نمی دانید، اول ببینید که آیا درست است یا خیر. به چه کسی باید حکم را نشان دهند؟ نکند شما هم خدای نکرده حرف آن آقا باشد که 50 میلیون به شما داده است. این موضوع پیگرد قانونی برای شما دارد. شما این مطلب را به صورت خبر می گویید. شما به ما بگویید چه کسی گفته تا به سراغش برویم. مدیرمسئول شما هم دفعه بعد باید بیاید و در حضور شما مطلب را بگوید. من این مطلب را به دادستان می گویم تا دنبال کند. مدیرمسئول عین مطلب را مطرح کند، نکند خدای نکرده او هم 50 میلیون گرفته باشد. کل مطلب شما کذب است. شما باید توجه کنید که سوالتان چند درصد باید درست باشد».او در پاسخ به این پرسش که در پرونده های مهم اطاله دادرسی وجود دارد و در پرونده احمدی نژاد 12 هزار میلیارد تومان منتسب به وی است، گفت: «اصل اطاله دادرسی را قبول دارم اما مطلب شما جزء مصداق آن نیست و مربوط به دیوان محاسبات می شود. در قوه قضائیه به میزان حجم پرونده قاضی و کارمند نداریم و به دولت پیشنهاد کردیم در برنامه ششم توسعه سالانه یک هزار قاضی را جذب کنیم که دولت موافقت نکرد و با تصویب مجلس با جذب 800 قاضی در سال موافقت شد».اژه ای افزود: «بخش مهم در اطاله دادرسی این است که ماموریت های قوه قضائیه با میزان بودجه تطبیق نمی کند و همچنین برای بررسی پرونده ها نیاز به کارشناسی داریم که این کارشناسان در اختیار قوه قضائیه نیستند و در برخی مواقع با اختلافات زیاد در کارشناسی ها مواجه هستیم». مرخصی مهدی هاشمی تمام شدهسخنگوی قوه قضائیه درباره صحت و سقم پذیرفته شدن اعاده دادرسی مهدی هاشمی در دیوان عالی کشور و اینکه آیا مرخصی او به اتمام رسیده است یا نه، عنوان کرد: «امروز (یکشنبه) مرخصی او تمام شد و قرار بود به زندان برگردد اما اینکه الان به زندان برگشته است یا نه اطلاعی ندارم. درباره اعاده دادرسی او هم هنوز دیوان نظر قطعی خود را اعلام نکرده و تا پنجشنبه گذشته که من اطلاع دارم پرونده هنوز در دیوان عالی در حال بررسی است».معاون اول قوه قضائیه خبرهای منتشرشده در فضاهای مجازی مبنی بر بازداشت دو نفر از مقامات ارشد امنیتی به دلیل مسائل مالی را رد کرد و گفت: «چنین بازداشتی نداشتیم». سخنگوی قوه قضائیه درباره طولانی شدن رسیدگی به قضیه فیش های حقوقی نامتعارف و اینکه این فیش ها برای مدیران فروشگاه های زنجیره ای رفاه هم مشاهده شده است، گفت: «درست است رسیدگی به این موضوع طولانی شد اما ابتدا قرار بود دولت موارد را بررسی و اعلام کند که ظاهرا دولت به جرمی نرسید و دیوان محاسبات هم ظاهرا به جرمی دست نیافت. بعد از ورود دستگاه قضائی، قضیه کمی شتاب گرفت و هفتاد وچندنفر احضار شدند و بقیه موارد را هم قوه قضائیه دنبال می کند». او با بیان اینکه فردی اگر مجرم باشد نه تنها حقوق گرفته را برمی گرداند، بلکه مجازات هم می شود، ادامه داد: «اما اگر فرد مجرم نباشد تنها حقوق اضافه را برمی گرداند؛ در موردی فردی گفت فیش صادره مربوط به معوقات سال قبل بود و چند نفر هم ادعا کردند اگرچه این مبلغ در فیش حقوق آنان آورده شده اما آنها چهار تا پنج زیرمجموعه داشتند و این مبلغ بین افراد زیرمجموعه باید تقسیم می شد». ارتباط دانیال زاده با حسین فریدون روشن استمحسنی اژه ای در پاسخ به سوال خبرنگاری که گفته است آیا رسول دانیال زاده، متهمی که اخیرا بازداشت شده، با دستیار ویژه رئیس جمهوری ارتباطی دارد یا نه، عنوان کرد: «قانون این اجازه را به ما نمی دهد و نباید اسم متهمان را مطرح کنیم. درهر حال متهمی که شما گفتید دستگیر شده و ارتباطش با آن فرد اجمالاروشن است اما اینکه چه چیزی از تحقیقات بیرون می آید یا آیا این ارتباط منجر به جرم می شود یا نه را باید منتظر زمان بعدی و بعد از انجام تحقیقات بود».تکلیف مطالبات وزارت نفت در صورت اعدام زنجانیایلنا: مسئول کمیته پیگیری مطالبات، درباره ابلاغ حکم اعدام به بابک زنجانی که سخنگوی قوه قضائیه در نشست مطبوعاتی خود اعلام کرد و تاثیر آن بر روند استرداد اموال شرکت ملی نفت، گفت: «درحال حاضر برخی از اموالی که در ایران بوده، به شرکت ملی نفت منتقل شده است و مشکلی نیست و دادگاه برای بقیه اموال هم حکم استرداد صادر کرده که اجرای احکام باید ابلاغ کند».اصغر هندی افزود: «با اجرای حکم اعدام، قطعا وزارت نفت به بخشی از مطالبات و اموالی که خارج از کشور دارد، دست نمی یابد؛ ضمن اینکه باید گفت بابک زنجانی بارها گفته بود در خارج از کشور اموالی دارد که می تواند همکاری کند؛ اما تا به حال همکاری نکرده است».او درباره تاثیر فرد جدید دستگیرشده در روند پرونده بابک زنجانی، بیان کرد: «هنوز از جزئیات این پرونده بی اطلاع هستم». هندی آخرین رقم مستردشده به وزارت نفت را کمتر از حدود دوهزار میلیارد تومان عنوان کرد.او درباره اینکه آیا حکم اعدام با توجه به وصول نشدن بخش زیادی از مطالبات، اجرا می شود یا خیر، گفت: «تصمیم درباره این مسئله با دستگاه قضائی است».
                