یک‌شنبه ۲۶ دی ۱۳۹۵
-----------------------------------------
type_unknown
-----------------------------------------
افتخار می کنم با احمدی نژاد همکاری نکردم
-----------------------------------------

                    گروه اقتصاد: «افتخار می کنم حتی یک روز هم با احمدی نژاد کار نکرده ام». این را وزیر راه وشهرسازی در پاسخ به پرسش مجری برنامه «فرمول یک» درباره همکاری اش با دولت احمدی نژاد درباره لایحه اصل 44 قانون اساسی می گوید. او که آمده بود جواب گوی ادعای وجود ابهامات در خرید هواپیمای ایرباس A321 از سوی دلواپسان باشد، گفت وگویش به حاشیه کشیده شد و سر از شایعات ثروت کلانش درآورد. البته آخوندی این ادعا را بی پاسخ نگذاشت و گفت: «این هم از معجزات است. می گویند دروغ را یا نباید بگویی با باید آن قدر بزرگ بگویی که کسی جرئت شک کردن به آن دروغ را نداشته باشد، من متاسفانه چنین ظرفیتی ندارم. دلم می خواست (ثروت بیشتری) داشته باشم اما یک هزارم ثروت هایی که اعلام می کنند هم ندارم».شرق: افتخار می کند که حتی یک روز هم با احمدی نژاد همکاری نکرده است. این را با جدیت تمام می گوید. گفت وگوی عباس آخوندی، وزیر راه و شهرسازی که قرار بود درباره فرود هواپیمای ایرباس 321 در تلویزیون باشد، در همین موضوع باقی نماند و به حواشی دیگری رسید. آنجاکه مجری برنامه از او می پرسد شما در همه دولت ها مدیر بودید و با آقای احمدی نژاد هم کار کردید و او با صراحت می گوید «من یک روز هم با دولت احمدی نژاد همکاری نکردم». آخوندی در مواجهه با اصرار مجری که می پرسد پس ماجرای اصل 44 چه بود، می گوید: «من لایحه ای را به عنوان یک معلم دانشگاه تهران در مجلس داشتم اما این افتخار را دارم که با دولت ایشان یک روز هم همکاری نکردم». ثروتم یک هزارم رقم های اعلام شده استدرباره وضع مالی آخوندی بارها سخن رانده شده و از او به همراه یکی دیگر از اعضای کابینه به عنوان ثروتمندترین دولتمردان دولت یازدهم یاد می شود. او اما روایت دیگری از وضعیت مالی خود دارد: «این هم از معجزات است. می گویند دروغ را یا نباید بگویی یا باید آ ن قدر بزرگ بگویی که کسی جرئت شک کردن به آن دروغ را نداشته باشد؛ من متاسفانه چنین ظرفیتی را ندارم، دلم می خواست داشته باشم اما یک پانصدم و یک هزارم ثروث هایی را که اعلام می کنند هم ندارم».وزیر راه و شهرسازی در ابتدای گفت وگو درباره ورود نخستین ایرباس A321 به ایران گفت: «از ایرباس مهم تر، این آغاز یک تحول در صنعت هوانوردی و آغاز ورود به اقتصاد جهانی است. این اتفاق نشان از دوران جدید و بازگشت به یک دوران خوب است تا بتوانیم برای مردم خوبمان در ایران جایگاه مناسب را به دست بیاوریم». او در پاسخ به سوال علی ضیاء، مجری برنامه «فرمول یک» مبنی بر چگونگی تامین هزینه و مبلغ قرارداد توضیح داد: «ما در ایران شوربختانه به دلیل قرارگرفتن در تحریم های سخت و بی تدبیری های گسترده، دستی دستی اقتصاد حمل ونقل هوایی را از بین برده ایم. بین چهار تا پنج میلیارد دلار پول بلیت سفرهای خارجی مردم ماست اما سهم ایران از بازاری که از کشورمان می گذرد بسیار اندک است». استفاده از روش اجاره به شرط تملیک برای خرید هواپیماوزیر راه تصریح کرد: «ما برای تامین هزینه ایده بسیار ساده ای داشتیم که درباره اش مرتب ایجاد ابهام می کنند. ما از روش اجاره به شرط تملیک استفاده کردیم، رقم اولیه ای پرداخت شده و ما به پشتوانه این هواپیما، تسهیلات را پرداخت می کنیم؛ پول بلیت این هواپیما برمی گردد و ما بخشی از این پول را در اختیار ایرانی ها قرار می دهیم؛ هم ناوگانمان را بازسازی می کنیم هم سهم خودمان را از اقتصاد می گیریم». آخوندی یادآور شد: «روش اجاره به شرط تملیک در جهان بسیار رایج است، اما در ایران این گونه نبوده است. لازمه استفاده از لیزینگ این است که قرارداد رسمی بسته شود. لیزینگ باید شفاف باشد. وقتی ما توانستیم بعد از برجام قرارداد ببندیم پس همه چیز شفاف است. خیلی ها درباره چگونگی تامین این هزینه می پرسند. بله، ما توان چنین خرج عظیمی را نداشتیم اما شاهکار قضیه در این تدبیری است که اندیشیده شده و من مطمئن بودم دنیا به ما اعتماد می کند». ایران می تواند اعتماد جهان را جلب کنداو تاکید کرد: «درست است که 40 سال است بویینگ نخریدیم و در این سال ها فقط دو ایرباس وارد کردیم اما ایران این موقعیت را دارد که اعتماد جهان را به خود جلب کند. ما دراین زمینه از منابع دولتی صفر دلار استفاده کردیم، همه از منابع شرکت بود ناشی از فهم ما از اقتصاد جهانی است».به گزارش خبرگزاری ها، آخوندی در پاسخ به اینکه یعنی 9 میلیارد اختلافی که در هزینه مطرح می شود، ناشی از همین موضوع است، گفت: «بله اختلاف ها زیاد است».او ادامه داد: «ما برای نوسازی فرودگاه و سیستم ناوبری ایران هزینه کرده ایم. ما فضای آسمان ایران را نوسازی کرده ایم و مسیر و راه های هوایی نوسازی شده است. سیستم های راداری جدیدی آورده ایم که هم هواپیماهایی را که از آسمان ایران عبور می کنند هدایت می کنیم هم پروازهای خودمان را. اکنون 1050 پرواز از آسمان ما عبور می کند ولی ما قابلیت دو هزار پرواز را داریم و باید خدمات بیشتری ارائه دهیم تا پروازهایمان بیشتر شود و با افزایش حق عبور بتوانیم کارهای خوبی انجام دهیم». آخوندی در پاسخ به این سوال ضیاء که برخی می گویند خوشحالی برای ورود ایرباس به ایران بیش از اندازه است، تصریح کرد: «این اتفاق آغاز نوسازی کل ناوگان هوایی کشور است و کار کوچکی نیست. بیش از دوبرابر ناوگان هوایی ایران برای آن برنامه ریزی شده است. به نظر من این ناشی از یک تفکری است که در عده ای وجود دارد که نسبت به خودشان تردید دارند. ما اگر به ایران اعتقاد داشته باشیم، یک قرارداد رسمی بسته ایم، چرا به این قرارداد عمل نشود؟ همه چیز در عالم سیاست ممکن است اما قرارداد رسمی ناشی از اعتقاد دو طرف به این فعالیت است». از خودشان بپرسید!وزیر راه در پاسخ به این سوال ضیاء که چرا برخی رسانه ها با شما بد هستند؟ گفت: «از خودشان بپرسید! من دوست دارم ایران آباد شود و فکر می کنم برای آبادانی ایران باید کارهای بزرگ کرد؛ نمی شود کارهای کوچک کرد. باید به مردم راست بگوییم نه دروغ. راست گفتن هم تبعاتی دارد».آخوندی در پاسخ به اینکه از چه زمانی پیراهنیقه دیپلمات می پوشد، آیا خودش لباس ها را می خرد یا برایش می دوزند، گفت: «من همه جور لباس می پوشم. خودم بیشتر خرید می کنم و گاهی هم برایم لباس می دوزند». روابط فامیلی آخوندیوزیر راه و شهرسازی در پاسخ به این سوال ضیاء که آیا شما به خاطر اینکه باجناق ناطق نوری هستید، وزیر دولت آقای هاشمی شدید، گفت: «ما جزء بچه های جهاد سازندگی بودیم که از اول انقلاب ایجاد شد. من عضو شورای مرکزی جهاد سازندگی بودم، آن موقع هیچ فامیلی نداشتم و مجرد بودم و هنوز باجناق آقای ناطق نوری نشده بودم». آخوندی همچنین درباره تجربه یک سال قائم مقامی سازمان صداوسیما بیان کرد: «ما در دولت که با آقای لاریجانی بودیم علقه ارتباطی بینمان برقرار شد. بعد از دولت در سال 76 ایشان از من خواست قائم مقامش باشم، یک سالی در صداوسیما بودم و بعد تصمیم گرفتم برای تحصیلات بین المللی بروم و به خارج از کشور رفتم». شاهکار صداوسیمااو درباره حواشی ای که بر سر حادثه برخورد دو قطار مسافربری در سمنان برایش پیش آمد و اینکه چرا استعفا نداد و برخی می گفتند ناراحتی او تصنعی بود، تصریح کرد: «من اصلاآن صحبت را نکرده بودم و از شاهکارهای صداوسیما بود».وزیر راه ادامه داد: «اما بعد فقط این پخش شد که من گفتم اینها بیمه هستند و ما پولشان را می دهیم. اینها جزء شاهکارهای صداوسیما هستند. من خودم صداوسیمایی هستم. خبری که مقدمه، متن و موخره ای دارد و در بخشی از آن من می گویم: از حیث رسیدگی به مصدومان هیچ جای نگرانی نیست، تمام بخش هایش را حذف کردند و فقط پخش شد هیچ جای نگرانی نیست. این سوءتفاهمی است که صداوسیما ایجاد کرد». وزارت کردن بسیار سخت استاو با بیان اینکه شرایط بسیار سختی حاکم است، افزود: «وزارت کردن بسیار سخت است. وضعیت کشور گل و بلبل نیست. تنگنای اعتباری بسیار زیاد ازیک طرف قرار دارد و ازسوی دیگر در کشوری با شکاف اجتماعی بزرگ هستیم که در آن هر مسئله کوچکی به سوءتفاهم بزرگ تبدیل می شود؛ وزارت کار ساده ای نیست و همواره آمادگی داشتم که استعفا بدهم؛ اما بعد که استعفا پذیرفته نشد، تصمیم گرفتم قرص و محکم به کار خودم بپردازم. راه و شهرسازی از نظر تنوع ماموریت بزرگ ترین وزارتخانه ایران است و من تا وقتی که در این مسئولیت هستم باید شاداب و بااطمینان کار کنم».
                