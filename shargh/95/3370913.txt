دو‌شنبه ۱۷ خرداد ۱۳۹۵
-----------------------------------------
یادداشت
-----------------------------------------
به بهانه حضور «یادگار امام» در تلویزیون
-----------------------------------------

                    جناب آقای دکتر علی عسگریریاست محترم صداوسیمای جمهوری اسلامی ایرانسلام علیکمضمن تبریک انتصاب جناب عالی به این مسئولیت جدید از سوی رهبر معظم انقلاب، بنا دارم تا به عنوان نسل سوم و چهارم این انقلاب دغدغه هایی را مطرح کنم. امید دارم تا با اندکی تامل در این سطور، صادقانه در خلوت خود با آن ارتباط برقرار کنید و حرف دل این نسل دردکشیده و دغدغه مند، بر دل و جانتان بنشیند. چاره ای نیست که حضور بسیار دیر هنگام یادگار فاضل و دوست داشتنی امام در سیمای جمهوری اسلامی را در آغاز روی کارآمدن جناب عالی به فال نیک گیریم. دیدن مستقیم چهره شخصیتی که برای نسل سوم انقلاب، یادآور جوانی حضرت امام (ره) و تصاویری است که از آن مرد بزرگ تاریخ بر جای مانده. نسلی که امروز بی محابا با وجود برخی ناملایمات برای دفاع از امام عزیزش از پای نمی نشیند. نسلی که نمونه ای از آن در سال 92 برای دفاع و حمایت از شخصیتی انقلابی به میدان آمد. شخصیتی که برای اولین بار پیشوند زیبای «امام» را زینت بخش واژه «خمینی» در یک سخنرانی عمومی کرد و برای معرفی این «روحانی» به مردم از هیچ کوششی دریغ نکرد.قبول کنید که فقط و فقط نسل شما هزینه دفاع از انقلاب را در مبارزه با رژیم ستمشاهی و مستبد پهلوی و همچنین سال های جنگ تحمیلی نپرداخت که در حقیقت ایثار و جان فشانی هایی بسیار بزرگ کرد؛ اما غرض آن است که بگویم امروز نسل سوم و چهارم انقلاب نیز در کنار شما هزینه های زیادی برای دفاع حقیقی از اندیشه امام، جمهوری اسلامی و دفاع از رهنمودهای رهبری می پردازد.نسلی که با وجود انواع اتهامات، برای دفاع از امام، راسخ است و معتقد است نسل ما نباید ناامید شود و در نتیجه همین ثابت قدمی و استقامت، دیدیم که «امید» باز هم کارساز شد و در دهمین دوره انتخابات مجلس شورای اسلامی، حماسه آفرید، همان طور که در سال 92 حماسه آفرید و بر رخوت و ناامیدی پیروز شد.نسلی که کارش حماسه آفرینی است تا از این انقلاب و نظام برخاسته از ایثار هزاران جوان عاشق خمینی، دفاع کند، نه برای نام و نان.نسلی که نه فقط چون برخی در زبان، بلکه در عمل دفاع از رهبری و راهبری مقام معظم رهبری را برای حفظ ارزش های انقلاب به جانش پذیرفته و به هیچ وجه به دنبال تنش و تقابل در درون نظام نبوده و نیست؛ بلکه انتخابش در سال 92 به نام شخصیتی انقلابی از همراهان امام بود که هم دغدغه های این نسل را داشت و به پیگیری و پاسخ گویی اش به این مطالبات تعهد داده بود و هم رابطه ای صمیمی با رهبر انقلاب داشت.اما این نسل متهم به دوری از فرامین رهبری شده؛ در حالی که بیشترین و بهترین عامل به راهبردهای ایشان بوده، چه آنجا که توصیه ایشان به حماسه آفرینی سیاسی و اقتصادی را با وجود دست اندازهای بسیار به خوبی جامه عمل پوشانده، چه آنجا که با هیچ دولتی و مجلسی عقد اخوت نمی بندد. تا آنجا که متعهد به مردم و مطالبات آنان باشند، از آنها حمایت می کنند و در غیر این صورت صادقانه به نقد آنها می نشینند و چه آنجایی که برای انقلابی ماندن، از دیپلماسی عزت مندانه فرزندان انقلابی و جهادگران عرصه دیپلماسی حمایت کرده و در مجموع زمین بازی را خالی نکرده است.نسلی که همین «خمینی جوان» چهره محبوب و زبان گویای این نسل است.نسلی که همچنان به روحانیت روشن اندیش و آگاه به مسائل روز علاقه مند است و امام را فقیهی پیشرو در قلمرو سیاست و جامعه می داند.نسلی که اگرچه چهره ای متفاوت از جوانان رزمنده در جبهه های جنگ دارد؛ اما به باکری و همت و جهان آرا و کاظمی و حاج داوود کریمی ها می بالد و در مقابلشان سر تعظیم فرود می آورد.جناب آقای دکتر علی عسگری!از شما سوالی دارم که می خواهم صادقانه پاسخ بگویید! عیبی ندارد در درون خود به آن جواب گویید؛ نه به ما!حضور زنده «یادگار امام» برای انقلاب و نظام تهدید بود یا فرصت و موید و پیونددهنده ارتباط مردم با رسانه ملی!؟ اگر پاسختان «فرصت» است، پس چرا این قدر دیر! از شما می خواهیم که برای تداوم وفاداری نسل ما به انقلاب و به تعبیر رهبری «انقلابی ماندن مان» این شیوه را ادامه دهید.مگر نه این است که هدف و راهبرد شما و سیاست گذاران فرهنگی کشور، تداوم پیوند نسل های بعد از انقلاب با امام و رهبری و روحانیت شیعه است!؟پس چه کسانی بهتر از «سیدحسن عزیز» و دیگر یاران و همراهان امام و انقلاب و رهبری که در بین این نسل محبوبیت دارند، می توانند به این راهبرد کمک کنند!آقای علی عسگری، شک نکنید که تداوم این شیوه برای ارائه تریبون به یاران و همراهان امام و انقلاب و چهره های متفاوت و نسل سوم و چهارمی که در ادبیات امروز سیاسی از اهالی تحول خواهی و اصلاح طلبی اند، به صلاح ملک و دولت و مملکت است و موجب بیمه ترشدن نظام و انقلاب خواهد بود.اتخاذ این شیوه جدید، قطعا راهبردی برای انقلابی ماندن جوانان نسل سوم و چهارم انقلاب خواهد بود؛ همان طور که دغدغه رهبری نظام است.شک نکنید با تریبون دادن به سایر جریان های فکری و سیاسی که صد البته دغدغه امام و انقلاب و رهبری را دارند، خللی در کسب قدرت برای جریان اصولگرا ایجاد نمی کند که شاهدش همین انتخابات های اخیر است که پیروز انتخابات جریاناتی بودند که نفوذ و ارتباط و سهمی در رسانه ملی نداشته و ندارند.اصلاجریان اصلاحات و خط امام چنین سهمی نمی خواهد؛ بلکه همین که در میزگردها و گفت وگوها و سخنرانی ها از دیگر چهره های پرسابقه در راه انقلاب استفاده شود، برای ما بس است.همین که در بیان انقلاب و سیره امام، یک سویه نقش یاران و همراهان امام و انقلاب در قم، نجف و پاریس فراموش نشود و سخنی از ردیف اول های سیلی خورده انقلاب بیان شود، برای ما بس است.برای ما بس است که صداوسیما بیانگر حقیقت تاریخ صد سال اخیر باشد و راه را بر رسانه های خارجی نشین که اغلب خود بزرگ پندار هستند، ببندد.همین که مواجهه با پدر شهید جهان آرا یا امثال او و وابستگان شهدای عزیزمان که به رحمت الهی می پیوندند، مانند همسر معزز شهید بابایی که بحق به او پرداخته شد، پرداخته شود، برای ما بس است.در پایان در یک جمله خلاصه می گویم که نسل ما می خواهد صداوسیما به معنای واقعی کلمه «دانشگاه» باشد، همان طور که امام عزیزمان فرمود، والسلام.
                