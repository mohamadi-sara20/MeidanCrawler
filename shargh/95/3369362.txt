پنج‌شنبه ۱۳ خرداد ۱۳۹۵
-----------------------------------------
type_unknown
-----------------------------------------
پاسخ به درخواست یک محاکمه
-----------------------------------------

                    گروه سیاست: سخنگوی قوه قضائیه با تشریح دستاوردهای سفر استانی رئیس قوه قضائیه و مسئولان عالی قضائی به تهران گفت: «با همکاری شورای حل اختلاف بیش از چهار هزار نفر که شاکی خصوصی و رد مال داشتند، با تقسیط و با تضمین آزاد شدند». به گزارش «میزان» حجت الاسلام والمسلمین محسنی اژه ای در جمع خبرنگاران گفت: «30 تیم در قالب تیم های سه نفره به تعداد 90 نفر، دو ماه تمام اجزای دادگستری، دادگاه ها و سازمان های وابسته به قوه قضائیه را با دقت تمام ارزیابی کردند و معاونت راهبردی گزارشی 500صفحه ای را تهیه و پیش از شروع سفر ارائه کردند». معاون اول دستگاه قضا افزود: «بیش از چهار هزار نفر که شاکی خصوصی داشتند و رد مال کرده بودند با تقسیط یا بخشش بدهی آزاد شدند و قرار شد این مسئله ادامه داشته باشد که این از برکات بازدید مستمر مسئولان عالی قضائی از زندان است. شورای حل اختلاف استان تهران تنها شورای حل اختلاف در سراسر کشور است که یک ساختمان ملکی از خودش ندارد و با توجه به وضعیت ساختمان های سازمان ثبت و پزشکی قانونی قرار شد کمک هایی اختصاص یابد». به گزارش «ایسنا» محسنی اژه ای در پاسخ به سوالی مبنی بر اینکه آقای کروبی در نامه ای درخواست برگزاری دادگاه را کرده بود، آیا قوه قضائیه تمهیداتی برای برگزاری دادگاه انجام داده است؟ گفت: «تا زمانی که مصوبه شورای عالی امنیت ملی به قوت خود باقی است کاری نمی شود کرد. اصل این قضیه بنا به مصوبه شورای عالی امنیت ملی است، مگر اینکه تصمیم دیگری گرفته شود».در پرونده نفتی سوییفت آوردند اما واقعی نبودحجت الاسلام والمسلمین محسنی اژه ای در پاسخ به سوالی مبنی بر جزئیات 10پرونده مفتوح اقتصادی تهران گفت: «این پرونده ها پرونده های سنگینی است؛ برای مثال تنها در پرونده رستمی صفا با اصل و فروعاتش که به آن اضافه شد، میزان مبلغ بدهی پرونده به هفت هزار میلیارد تومان رسیده است، اگرچه اصل آن رقم کمتر بوده است که دادستانی وارد شده است. بخشی از این میزان با وکالتی که به متهم داده شده شناسایی و در اختیار بانک ها قرار گرفته است». او ادامه داد: «از لحاظ پیچیدگی و مبلغ در پرونده نفتی که دادستان تهران هم به آن اشاره کرده بودند مبلغ بالایی در این پرونده مطرح است؛ به طوری که از بانک ها سوییفت آورده بودند؛ اما در نهایت دیدیم واقعی نبوده است. وقتی پول شویی صورت گرفته است و متهم همراهی نکند، پرونده پیچیدگی هایی خواهد داشت». حجت الاسلام والمسلمین محسنی اژه ای در ارتباط با پرونده سه هزارمیلیاردی تصریح کرد: «ادامه پرونده فساد سه هزارمیلیاردی هنوز مطرح است و بحث اجرای برخی از احکام این پرونده مانده است و برخی اعاده دادرسی خواسته اند و همچنین در پرونده بیمه توسعه مبلغ بدهی بسیار بالاست و کار زیادی می برد که اینها هم در حال رسیدگی است». اجرای حکم تعزیر دستگیرشدگان پارتی شبانه براساس آیین دادرسی بوداو در پاسخ به سوالی مبنی بر اجرای حکم شلاق تعدادی از دختران و پسران در قزوین که در یک پارتی شبانه دستگیر شده بودند و اینکه گفته شده تشریفات آیین دادرسی در آن رعایت نشده، گفت: «این حکم کاملامنطبق با آیین دادرسی بوده است و من از رئیس دادگستری در این زمینه پرس وجو کردم. امکان ندارد به یک پرونده ای بدون تشریفات آیین دادرسی رسیدگی شود. برخی از جرائم است که باید مستقیما در دادگاه مطرح شود و دادسرا اجازه ندارد وارد آن شود، گاهی حکمی صادر و به آن اعتراض می شود که آن یک بحث جداست؛ اما اگر پرونده ای مستقیما به دادگاه رفته و دلایل، مستند بوده و طرف هم حاضر است، بلافاصله با تشریفات آیین دادرسی، دادگاه تشکیل و حکم صادر می شود. درباره پرونده ای که مستقیم به دادگاه می رود، این گونه است». حجت الاسلام والمسلمین اژه ای گفت: «اما در برخی پرونده ها که حکم صادر شده و به آن اعتراض شده و باید به تجدیدنظر برود و رسیدگی به آن زمانبر است، دادگاه باید صبر کند؛ اما چنانچه در روز دوم، دادگاه تشکیل و حکم صادر شد و طرف اعتراض نکرد، حکم قطعی است و اجرا می شود و این اختصاص به مورد خاصی ندارد و موارد در قانون پیش بینی شده است». حجت الاسلام والمسلمین اژه ای تصریح کرد: «این اقدامی که تحت عنوان برگزاری پارتی انجام می شود و عده ای مرکب از دختر و پسر در آن شرکت می کنند، قرائن و شواهدی پیدا شده که از جای دیگر هدایت می شود که سیستم های اطلاعاتی و انتظامی باید آن را پیگیری کنند». احساس می شود پشت پارتی های شبانه یک هدایتگر وجود دارداو در پاسخ به سوالی مبنی بر چگونگی هدایت برگزاری برخی از پارتی های شبانه گفت: «برخی شواهد حاکی از آن است که برخی از افرادی که در برگزاری پارتی ها دست داشتند، در تهران و در برخی استان های دیگر، ازجمله مازندران و مشهد یکی بوده اند. یکی از پارتی هایی که با آن برخورد شد، در تهران بود و فردی که میزبان بود در دفعات مختلف افراد خاصی را دعوت می کرد. در واقع این افراد به صرف برپایی یک پارتی نمی آمدند و بعضی از این افراد با افرادی که از سفارتخانه ها آمده بودند، صحبت می کردند و آدرس می گرفتند و قرارهای بعدی را تحت عنوان پارتی می گذاشتند. مثلایکی از قرائن و شواهد این بوده است که کسی که در پارتی تهران بود، در پارتی مازندران و مشهد هم دعوت شده است. البته احساس می شود پشت این جریان یک هدایتگر وجود دارد. دستگاه انتظامی و اطلاعاتی باید آن را بررسی کند و نمی شود قطعی گفت؛ اما مسائل خلاف قانون، سرو مشروبات و مسائل خلاف ارتباطی در این پارتی ها وجود دارد که جرم و گناه است». سخنگوی قوه قضائیه در پاسخ به سوالی مبنی بر اینکه منظورتان از پارتی ای که اشاره کردید، پارتی تهران بوده است، گفت: «منظورم پارتی سعادت آباد است؛ اما این به این معنا نیست که هرکس که شرکت می کند از اهداف پشت پرده آن اطلاع داشته باشد».
                