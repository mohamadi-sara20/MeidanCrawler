دو‌شنبه ۲۷ اردیبهشت ۱۳۹۵
-----------------------------------------
type_unknown
-----------------------------------------
مذاکره 5 به 5 اصلاح طلبان و اصولگرایان
-----------------------------------------

                    شرق: در فاصله یک روز تا برگزاری دومین همایش فراکسیون امید، کمیته پنج نفره تعامل که از سوی این فراکسیون مامور تنظیم جلسه ای برای مذاکره با نمایندگان فراکسیون اصولگرایان شده، تلاش های خود برای رسیدن به نتیجه را ادامه می دهد.محمدرضا تابش، نماینده اصلاح طلب مجلس نهم و منتخب لیست امید در دهمین دوره مجلس، روز گذشته در صحن بهارستان، روز پرکاری را پشت سر گذاشت. او از یک سو مشغول گفت وگو با لاریجانی بود و پس از آن هم به سراغ کاظم لاریجانی رفت و با او نیز به گفت وگو پرداخت. تابش در حاشیه جلسه علنی دیروز با حضور در جمع خبرنگاران در پاسخ به سوالی درباره محتوای این رایزنی ها، از مذاکره برای انجام گفت وگو میان نمایندگان فراکسیون امید و فراکسیون اصولگرایان خبر داد و گفت: «بعد از مشخص شدن نتیجه دوره اول انتخابات در جلساتی که به عنوان جلسات تعامل روز شنبه ها در دفتر دکتر عارف تشکیل می شد، تصمیم گرفتیم و آقای عارف هم تایید کرد تا یک کمیته پنج نفره برای تعامل بین دو فراکسیون امید و اصولگرایان تشکیل شود. بنده از طرف جمع ماموریت پیدا کردم تا این موضوع را به آقای لاریجانی اعلام کنم و در یکی، دو روز بعد از آن جلسه، یعنی بعد از همان مرحله اول انتخابات من این بحث را به آقای لاریجانی منتقل کردم؛ اما تا حالاجوابی نگرفته ایم». هشدار درباره سوء تدبیر در مدیریت مجلساین نماینده مجلس با اشاره به حضور روز گذشته خود در جایگاه هیات رئیسه و گفت وگو هایش با لاریجانی گفت: «امروز (یکشنبه) مجددا خدمت آقای لاریجانی رسیدم و عرض کردم که در هر صورت ممکن است در سطح رئیس مجلس رقابتی صورت گیرد؛ ولی این مجلس که تقریبا نصف - نصف است، باید اداره شود و اگر خدای ناکرده اداره آن با سوءتدبیر صورت گیرد و جایگاه های مهم در اختیار افراد پخته و سنگین از هر دو طرف قرار نگیرد، ممکن است به مدیریت مجلس لطمه بزند و شعار ما که آرامش است، آسیب ببیند. بنده خواستار تسریع در معرفی افراد از سوی فراکسیون اصولگرایان بوده ام و آقای لاریجانی هم قولی دادند و البته بعد از نطق آقای جلالی هم مجددا به ایشان گفتم که پنج نفر فراکسیون امید مشخص هستند و پنج نفر فراکسیون اصولگرایان نیز انتخاب شوند تا با یکدیگر بنشینیم و با تعاملی، مکانیزم های مشخصی را در نظر بگیریم تا افراد با صلاحیت، مناصب مهم مجلس را برعهده بگیرند و مدیریت مجلس آینده از یک عقلانیت و وزانت برخوردار باشد تا بتواند خواسته ها و مطالبات مردم را محقق کند». انتخاب هیات رئیسه فراکسیون در جلسه سه شنبهتابش درباره اسامی اعضای کمیته پنج نفره فراکسیون امید هم گفت: «اجازه بدهید اسامی اعلام نشود؛ چون اگر تا روز سه شنبه از این طرف جوابی اعلام نشود، ممکن است ما همین ترکیب اعضای کمیته را هم به رای نمایندگان برسانیم؛ چون همه تصمیمات ما دموکراتیک است». او همچنین درباره جلسه روز سه شنبه این فراکسیون توضسح داد: «در جلسه گذشته فراکسیون امید، هیات موسس و پیش نویس اساسنامه مشخص شد و در جلسه روز سه شنبه نیز روی احکام بحث خواهیم کرد و اساسنامه موقت به تصویب خواهد رسید و براساس آن هیات رئیسه فراکسیون انتخاب می شود و سپس راجع به مسائل مهمی که باید در دستور کار فراکسیون قرار گیرد، بحث خواهیم کرد که طبعا یکی از موضوعات آن انتخاب رئیس مجلس، هیات رئیسه، کمیسیون ها و شعب خواهد بود که امیدوارم با آرای همه اعضای فراکسیون، نتایج خوبی حاصل شود». تابش در پاسخ به سوالی مبنی بر اینکه برای جلسه روز سه شنبه به تمام اعضای لیست امید مانند آقایان لاریجانی و جلالی دعوت نامه ارسال خواهد شد، گفت: «بله، برای تمام افرادی که در لیست امید بوده اند و همچنین یک سری از مستقلان که خودشان ابراز تمایل کرده اند، دعوت نامه ارسال می شود». لاریجانی گفت ظاهرا عارف در جریان نیستاین عضو فراکسیون امید در ادامه سخنان خود در پاسخ به این سوال که آیا در فاصله اولین پیشنهاد شما به آقای لاریجانی و پیشنهاد اخیرتان، باز هم درخواستی برای تعامل و رایزنی با فراکسیون اصولگرایان مطرح شده یا فقط همین دو مورد بوده، گفت: «بنده با آقای لاریجانی درباره انتخاب آن پنج نفر صحبت کردم تا زودتر فراکسیون اصولگرایان دراین باره اقدام کند؛ همچنین آقای تاجگردون هم با ایشان صحبت کرده اند و دو، سه نوبت نیز با آقایان جلالی و نعمتی صحبت کردیم و این گفت وگو ها از مرحله اول انتخابات تاکنون مستمر ادامه داشته است». تابش در پاسخ به سوالی درباره اینکه در هر بار هم جوابی نیامد؟ گفت: «بله، البته شاید ایشان ملاحظاتی داشته؛ خود آقای لاریجانی گفت ظاهرا آقای عارف در جریان این امر نیستند که من گفتم این تصمیم در حضور آقای عارف گرفته شده و ایشان این موضوع را تایید و بنده را مامور کرد که به شما منعکس کنم».او افزود: «ما بارها گفته ایم که هرچه دراین باره تاخیر شود، کار سخت تر می شود». تابش در پاسخ به این سوال که آیا چهره هایی مانند لاریجانی و جلالی که خودشان در لیست امید بوده اند، در این مدت درخواستی برای گفت وگو با فراکسیون امید داشته اند یا خیر، نیز گفت: «روز سه شنبه یک جلسه توسط حزب اعتدال و توسعه برگزار می شود که از لیست امید و مستقلان برای حضور دعوت کرده اند».تابش در پایان گفت: امیدواریم فراکسیون اصولگرایان آن پنج نفر را زودتر انتخاب کنند تا به یک تعامل برسیم. البته شاید یک ملاحظات سیاسی هم داشته باشند. بنده درک می کنم که بخواهند اول در میان خودشان پیوندی برقرار و وحدت ایجاد شود و بعد بیایند درباره مکانیزم هایی که با ما به وحدت برسند، صحبت کنند.
                