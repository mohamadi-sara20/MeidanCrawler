دو‌شنبه ۱۴ تیر ۱۳۹۵
-----------------------------------------
حرف اول
-----------------------------------------
اجحاف به مردم
-----------------------------------------

                    با توجه به تبلیغات جدید شهرداری تهران در هفته اخیر، که در بخشی از بیلبوردها و تابلوها، در حوزه اجتماعی کشور دیگری اظهارنظر شده است؛- اول: متذکر می شوم که این اقدام به لحاظ جهت گیری کلان، مخالف سیاست های رسمی نظام، دولت و شروع یک حرکت بیهوده و خطرناک است.- دوم: با توجه به تشدید و چندلایه شدن آسیب های اجتماعی در ایران که باعث نگرانی سران نظام به ویژه مقام معظم رهبری شده، این نوع فرافکنی ها چه وجهی دارد؟- سوم: این رفتار بیشتر مایه دلخوشی تندروها و چوب لای چرخ دولت و رای اکثریت مردم است.- چهارم: این اقدام منافعی برای کشور نداشته و صرفا به نفع پیمانکاران این بیلبوردها و دست های پشت پرده است.- پنجم: در کدام یک از وظایف شهرداری این گونه تبلیغات تندروپسند آمده است و چگونه شهرداری چنین مسئولیتی را احساس کرده است؟- ششم: چنین رفتارهایی اجحاف به مردم و به ویژه اقشار آسیب پذیر است و شهرداری به عنوان یکی از متولیان امور اجتماعی این گونه آمار دیگر کشورها را به رخ می کشد تا صورت مسئله گم شود.اگر این هزینه ها صرف ساماندهی کارتن خواب ها می شد، دست کم دو، سه درصد مشکلات این گروه حل می شد. شهردار تهران به فراخور رویکرد سیاسی خود در 11 سال گذشته مرتبا جهت فرمان خود را با اشکال متفاوت و متضاد تغییر داده و در شرایطی که تهران در تمام حوزه ها دچار آسیب شدید است، ایشان مشغول فعالیت سیاسی و جناحی است. سوال این است که کدام جامعه شناس و آسیب شناس صاحب نظر این روش ها را برای حل مسائل و آسیب ها تایید و امضا می کند؟ به راستی مشاوران شهردار محترم در مسائل اجتماعی چه کسانی هستند؟!
                