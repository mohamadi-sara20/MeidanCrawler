سه‌شنبه ۲ آذر ۱۳۹۵
-----------------------------------------
type_unknown
-----------------------------------------
اسم مستعارم «شمس» بود
-----------------------------------------

                    روز گذشته بخش نخست مصاحبه با سردار «محمدرضا نقدی» منتشر شد. رئیس سازمان بسیج مستضعفین در بخش نخست، از زمان تولد در خیابان «وحدت اسلامی» (شاپور سابق) تا مبارزه در «بوسنی» گفته بود. سردار نقدی در این بخش از انتصابش به عنوان فرمانده حفاظت اطلاعات نیروی انتظامی می گوید و ورودش به پرونده شهرداری تهران در زمان «غلامحسین کرباسچی». او تاکید دارد که نقشی در جریان کوی دانشگاه نداشته؛ آن هم به دلیل درگیربودن در پرونده شهرداری تهران. سردار نقدی همچنین هرگونه دخالت در درگیری نماز جمعه معروف که در آن «عطاءالله مهاجرانی» و «عبدالله نوری» مورد ضرب وشتم قرار گرفتند را هم رد می کند و می گوید آن روز 24 نفر در منزل میهمان داشته است. او در پایان گفت وگو، دو کتاب به ما هدیه داد: کتاب «صراط مستقیم؛ پرداختی مستند بر وصیت نامه سیاسی الهی امام خمینی(ره)» و کتاب خاطرات «معصومه آباد»، عضو شورای شهر تهران، به نام «من زنده ام» که روایت سال های اسارت «معصومه آباد» است. بخش دوم گفت وگو با سردار «نقدی» در ادامه می آید. شما بعد از حضور در بوسنی در دهه 70، به نیروی انتظامی منتقل شدید. چطور شد آقای عبدالله نوری (وزیر کشور دولت اول اصلاحات) شما را برای فرماندهی حفاظت اطلاعات نیروی انتظامی به رهبری معرفی کردند؟ما از اول خطی داشتیم که ضداستکباری و ضدآمریکایی بود. ما طرفدار مستضعفین بودیم. در دوره های قبل، یک جناح ضداستکباری بود و الان جاها عوض شده. آن موقع به ما می گفتند این جناحی و بعد گفتند آن جناحی؛ در صورتی که اصلاجناحی نبودم و ضداستکباری ام. ایشان در نمایندگی ولی فقیه در سپاه بودند و شاید از آنجا من را می شناختند. سردار سیف اللهی فرمانده ناجا بودند و ایشان من را می شناخت. آن سال هایی که من در اطلاعات سپاه بودم، آقای سیف اللهی هم بودند و شناخت عمیقی از من داشت. آقای نوری هم وزیر کشور و هم جانشین فرمانده کل قوا در نیروی انتظامی بودند. ایشان من را به آقا پیشنهاد داده بودند و حضرت آقا هم قبول کرده بودند. ستاد کل به من ابلاغ کرد که شما بنا بر حکم آقا منصوب شدید. حالامن نه حفاظت بودم و نه در نیروی انتظامی بودم. ولی سابقه اطلاعات سپاه داشتید.بله؛ در اطلاعات بودم. تا آن زمان برای افکار عمومی شناخته شده نبودید.بله؛ تا آن موقع، اسم من «شمس» بود. و از آن به بعد تازه شناخته شدید.حکمی که آقا می خواستند امضا کنند، باید طبق اسم شناسنامه ای صادر می شد. قبل از آن همه مثلادر کردستان و اینها به اسم «شمس» می شناختند. آن زمان، مقطع پرتنشی بود. شما به آنجا می روید و اتفاقات سیاسی در کشور رخ می دهد و اسم شما در روزنامه ها مطرح می شود. در آنجا بحث درگیری نماز جمعه پیش می آید، اسم شما مطرح می شود، کوی دانشگاه اتفاق می افتد، باز اسم شما می آید و قبلش قضیه شهرداری.... این را درست می گویند. بقیه تهمت ها به خاطر این بود که ما سراغ لانه زنبور رفتیم. من کار خودم را کردم و خط خودم را رفتم. من همان راهی را که با امام شروع کرده بودیم، یعنی مبارزه با اسکتبار، ظلم و فساد را رفتم. در آن راه به این ماجرا برخوردیم. تکلیفمان را انجام دادیم. پرونده ای پر از مفاسد اقتصادی و ظلم به حقوق مردم و پایمال کردن حق مردم. پرونده ای که برای شهرداری تهران درست شد، به قیمت آن روز، مبلغی که احصا کردیم و گردش کار زدیم و به دادستان دادیم، 500 میلیارد بود. از این مقدار بیشتر از پنج درصد آن رسیدگی نشد و بقیه اش مفتوح ماند. اگر خوب رسیدگی می شد و درس عبرت انگیزی می دادیم، شاید امروز این مفاسد را نداشتیم و سر باز نمی کرد. این ماجرا باعث شد برای اینکه چهره ما را خراب کنند، هر اتفاقی می افتاد بگویند، «نقدی» بوده. این ماجراها پشت صحنه آن ماجرا بود و درست می کردند. من اصلاکجا بودم. بعضی ها می آیند به من می گویند با کدام دستت توی گوش مهاجرانی زدی، بیار من ببوسم! می گویم بابا من نزدم، دروغ به من چسباندند. این قدر جا افتاده که حتی برخی دوستان خودمان هم باور کردند و چنین حرفی می زنند. آغاز اینها را پرونده شهرداری می دانید؟بله؛ هیچ چیز دیگری صحت ندارد؛ نه کوی دانشگاه و نه ماجرای نماز جمعه و نه هیچ چیز دیگری. مسئله فقط آن بود که وارد پرونده ای شدیم که خط قرمز بود و نباید وارد می شدیم. شما خودتان وارد شدید؟من ماجرا را کامل در مجلس شرح دادم. پاسخ دادم. نوار سخنانم منتشر شد و الان هم وجود دارد. آقای رازینی رئیس دادگستری تهران بود؛ از من خواست وارد شوم؛ چون اینها نفوذ خیلی زیادی دارند و به هر جایی که می گوییم رسیدگی کنند، پرونده خوب جمع نمی شود و شما یک جوری جمعش کنید. گفتند ما رفتیم با همه مشورت کردیم، گفتند جایی که نفوذ کسی را نپذیرد، شما هستید و آن را برعهده بگیرید. ماجرا این شد که رئیس دادگستری ما را به عنوان ضابط قانونی معرفی کردند. چون از ما کمک خواستند، نمی توانستیم قبول نکنیم. جواب پیامبر را چه باید می دادیم که در حکومت اسلامی فسادی رخ داد و شما کاری نکردید. بخشی که خیلی به آن پرداخته شد، بحث شکنجه شهرداران بود.بله؛ ببینید اینها اگر شکنجه شده بودند، می توانستند بیایند در دادگاه هایشان بگویند. کدامشان گفت؟ هیچ کدام. دادگاه آزاد بود. حکمی بود که همان زمان در روزنامه همشهری چاپ شده بود که شما محکوم شدید. یعنی حکم اشتباه بود؟به اسم شکنجه ما را دادگاه بردند. اسم رسانه ای آن شکنجه بود ولی واقعیتی که من را به خاطر آن محاکمه کردند این بود که چرا تو به شهردار آن وقت گفتی دزد. من محکومیت اولیه را گرفتم، بعدا آن را دیوان عالی کشور رد کرد. دو تا چهار ماه بود که جمعا می شد هشت ماه حبس. بحثی مطرح بود که آقای نقدی هشت ماه محکومیت دارد. اما نقض شدن حکم جایی اعلام نشد.خب نقض شده است دیگر؛ من که حبس نرفتم! من درخواست ماده 18 کردم و ارجاع شد به دیوان عالی و آنجا نقض شد. ماجرا این بود؛ به من گفتند تو چرا گفتی دزد؟ من گفتم ایشان در دادگاه به اختلاس محکوم شده. اگر دفاعیه آخر من را ببینید که به دیوان عالی ارائه کردم و تبرئه شدم؛ از لغت نامه «دهخدا» و «معین»، درآوردم که اینجا نوشته اختلاس، دزدی از منابع دولتی است. حالامسئله ای اینجا مطرح می شود. الان در همان دستگاه ها فساد رخ نمی دهد؟ببینید؛ یک سری تخلفات آن زمان اتفاق افتاده بود که عجیب بود و بدعت هایی بود. مثلادر نوروز سینی می آوردند که در آن کیسه های مخملی بود و در کیسه ها 10، 15 تا سکه بود و می گرداندند برای آدم هایی که آمده بودند. یا تنگ های بلوری پر از سکه که هر کسی بخواهد بیشتر بردارد. بدعت ها و عرف هایی که به قیمت آن روز چندین میلیارد تومان سوء استفاده شده بود. حوادث بزرگی اتفاق افتاده بود و از این رقم هایی که الان مطرح است، خیلی بیشتر بود. اگر الان بگویند این پرونده برادرت یا فلان فامیل نزدیکت است، باز هم پیگیری می کنم. خب من الان نمی توانم اظهارنظر کنم چون در متن آن نیستم. واقعا وقتی وارد این پرونده شدم، اصلانمی دانستم. در دفاع از آدم هایی که بعدا با آنها در این پرونده وارد درگیری شدیم، سخنرانی می کردم. یعنی چه کسانی؟حالانمی گویم. آقای هاشمی رفسنجانی؟بله؛ من سخنرانی و دفاع می کردم. نمی دانستم چه مفاسدی است. بعد که به خاطر کاری که سپردند، وارد شدم و درگیر شدم و آن موقع فهمیدم چه خبر است. تا قبل از آن هرکس پشت سر آنها حرف می زد، ناراحت می شدم. هیچی هم نمی دانستم که چنین مسائلی در کشور می گذرد و وقتی که چنین حرف هایی می زدند عصبانی می شدم. چون فکر می کردم که می خواهند یک چیزی به انقلاب بگویند و تصورم این بود؛ ولی بعدا فهمیدم واقعیت دارد. پس اگر چنین مواردی بوده که شما می گویید، چرا در همان حد برخورد نشد؟حکم دادگاه را بخوانید؛ نوشته «بقیه مفتوح می باشد». مفتوح چیست؟ 90 درصد پرونده. پرونده مفتوح دارد. آن حکم برای چند مورد محدود بوده؛ وگرنه اصل ماجرا چیز دیگری است. بنده هم تا روزی که وارد این پرونده نشدم، از همه این آقایان دفاع می کردم. شما فرمانده بسیج هستید و بسیج باید فراجناحی باشد؛ اما حسی در بخشی از جامعه پدید آمده که در بحث مبارزه با فساد، اگر برای این جناح باشد، شما با قدرت وارد می شوید؛ ولی اگر برای جناح دیگر باشد، یک جوری می گذرد.خب حس غلطی است. اگر من مسئول مبارزه با فساد بودم، حرف شما می توانست درست باشد که چرا با فساد فلانی برخورد کردی و با آن یکی برخورد نکردی که البته الان همه افراد با هر مشرب سیاسی با فسادش برخورد می شود. به تازگی دو اتفاق بد افتاد؛ یکی فیش های حقوقی بود و یکی هم قضیه املاک شهرداری. خبرگزاری های اصولگرا که فیش هایی را منتشر کردند که آقای فلانی شما چرا باید این قدر دریافتی داشته باشید؛ البته کار خوبی هم کردند؛ ولی کسی یقه شان را نگرفت؛ اما از طرفی شخصی که موارد شهرداری را منتشر کرد، به زندان افتاد. منظور این است که آن حس بابت این چیزها به وجود آمده.من الان درباره شخص خودم می توانم نظر بدهم و از عملکرد بقیه نمی توانم دفاع کنم و نظر بدهم. درباره شخص خودم در معرض این پرونده قرار گرفتم و برخورد کردم. افرادی از کمیته سابق بودند. اینها سلایق مختلفی داشتند؛ برخی به این جناح علاقه مند بودند و برخی به جناح دیگر؛ اما به هیچ وجه نگاه تبعیض آمیز نداشتیم.به هر حال شما به عنوان فرمانده بسیج، برابر فیش های حقوقی موضع گرفتید؛ ولی درباره املاک هیچ موضعی نداشتید.آن ماجرا روشن بود؛ ولی این موضوع روشن نیست و هنوز داگاه نگفته. فیش ها را مگر دادگاه گفته؟چرا، دادگاه گفته. قاضی اعلام کرد و خود مسئولان اعلام کردند خلاف بوده. من کاری به آنها ندارم. رقمش را خود رهبری گفتند جرم بوده. مگر ما می گوییم نیست؟ قطعا هست؛ اما این سمت هم کسی مثل آقای توکلی گفتند که در قضیه املاک تخلف شده. خوب است که فرمانده کل بسیج وقتی شمشیر مبارزه با فسادش را برمی دارد، هرکسی را که به هر طرف وابسته باشد، بزند.من بیشتر کسانی را که شمشیر مبارزه با فسادم، پرشان را گرفته، کسانی بودند که منسوب به انقلاب می شدند. منظور الان است.من در موضعی نیستم که صحبت کنم. ولی درباره فیش ها موضع گرفتید.بله؛ مثلادرباره بابک زنجانی هم منسوبش می کنید به دولت قبلی. درباره آن هم موضع گرفتم. نبوده؟با همه دولت ها بوده. نفت را زمان دولت قبل برده.بله؛ اما با همه دولت ها بوده. من موضعی که رسما گرفتم و تا الان چند بار گفتم، این است که سیاسی کردن فساد اقتصادی، قطعا خیانت است؛ یعنی نسبت دادن به گروه ها. بزرگ ترین اشتباه گروه ها هم این است که آن را می پذیرند و به خودشان می گیرند. خب نباید به خودشان بگیرند. فساد، اقتصادی است و نباید یک گروه به خودش بگیرد. قطعا همین طور است؛ اما اگر شما یک موضع هم در قبال املاک بگیرید، تاییدی بر بی طرف بودن شماست.اگر روشن باشد. برای من روشن نیست. یعنی اگر روشن شود، شما موضع می گیرید؟حتما؛ یقین بدانید اگر مسئله املاک روشن شود، حتما موضع قاطعی خواهیم داشت. شما فرمانده بسیج هستید که باید فراجناحی باشد. باید برابر خروج از خط بایستید؛ چون کسی که دزدی می کند، بدترین خیانت را به نظام جمهوری اسلامی کرده.قطعا همین طور است. به هیچ وجه ما این مسائل را سیاسی و جناحی نمی کنیم. ما منسوب به جناح نیستیم و هیچ وقت نبودیم. ما موضع صریح و واضح انقلابی از اول داشتیم و همان را تا امروز ادامه دادیم. قبول دارید بزرگ ترین خدمت به انقلاب مبارزه با فساد است؟بله؛ یکی از بزرگ ترین کارهاست. بنده هیچ شوخی ای در مبارزه با فساد با هیچ کس ندارم؛ حتی برادرم یا هرکسی که شما بگویید.آقای توکلی که از چهره های اصولگرا هستند، گفتند که در شهرداری فسادی رخ داده. با اینکه مرزبندی جناحی هم داریم؛ ولی انسان منصفی است و همه قبولش دارند. ایشان می گوید این اتفاق افتاده.ببینید دو نوع تخلف داریم. ممکن است در همین دستگاه خودمان هم تخلف بشود. شما یک روز بروید دادسرای نظامی ممکن است یکی از کارکنان ما هم تخلفی کرده باشد. خب این ربطی به من ندارد. اما شما حمایت نمی کنید.بله؛ باید برخورد شود. تخلف ممکن است همه جا اتفاق بیفتد. مسئله این است که یک مدیری از این تخلف حمایت و لاپوشانی می کند و پرونده را پنهان می کند. خب آن زمان در شهرداری تهران یک رئیس دفتری داشت که دیپلمه بود و یک دفعه بعد از اینکه پرونده مطرح شد، سر از لندن درآورد، آن هم در شرکت خرید قطعات نفتی. خب یک ماجرایی آنجا بود و از جنس تخلف زمین و اینها نبود؛ یعنی ناگهان یک دفتردار دیپلمه، عضو شرکت کالادر لندن شد؛ یعنی فراری اش دادند و به آنجا رفت. حتی زدو بندهایی بود که به راحتی در لندن کارمند شود. این ماجرا را من در کمتر پرونده ای دیدم که در مفاسد اقتصادی دیگر تکرار شود. پیچیدگی و شاخ وبرگ های زیادی در آنجا داشته است. همین الان دادستان به من بگوید بیا پرونده فلان جا را رسیدگی کن؛ بعد ببینید برخورد می کنیم یا نه. با همان قاطعیت و جدیتی که آن زمان بود پیگیری می کنیم. اکثر کسانی را که به دادسرا فرستادم و مسئولیت های اطلاعاتی و حفاظتی و فلان داشتند، کسانی بودند که به جریان انقلاب منسوب می شدند. آدم های ضدانقلابی نبودند. شغلم ایجاب می کرد. منتها هیچ تخلفی با تخلف دامنه داری که ما گردش کارش را زدیم، قابل مقایسه نبود. 500 میلیارد تومان آن زمان به پول الان چقدر می شود؟! درباره کوی دانشگاه گفتید که حضور نداشتید. زمان اتفاقات کوی، کجا بودید؟درگیر همین پرونده شهرداری بودم. یعنی کلاوارد مسائل کوی نشدید؟خیر؛ اما این را من چرا با صدای بلند نمی گویم؟ چون ممکن است بعضی ها فکر کنند برای این است که نظام کار خیلی بدی کرده که با ضدانقلاب برخورد کرده و ما عقب نشینی و شانه خالی می کنیم. یا همان بحث کتک زدن مهاجرانی در نماز جمعه یک دروغ بزرگ بود. آن روز من در خانه مان 24 نفر میهمان داشتم و اصلاموفق نشدم به نماز جمعه بروم. این همه شاهد داشتم! آن خانمی که در روزنامه اش به دروغ این را منتشر کرد، در دادگاه محکوم شده است. از سال 78 تا 88 تا زمانی که فرمانده بسیج بشوید، چهره تان کم رنگ بود. در این 10 سال کجا بودید؟من سال 79 به ستاد کل رفتم و معاونت آماد و پشتیبانی و تحقیقات صنعتی را برعهده گرفتم. یکی از رشته هایی که می توانم درباره اش بحث کنم، همین بحث بهداشت و درمان، مخابرات، صنعت و مسائل فنی نیروهای مسلح و وزارت دفاع با معاونت ما بود. حالااگر وارد این حوزه ها می شوم به این دلیل است که درگیر این مسائل بودم. 10 سال آنجا بودم که به من پیشنهاد شد به سازمان بسیج بیایم. تا مهر 1388 که شما به عنوان جایگزین آقای طائب به سازمان بسیج آمدید. چگونه شد که در آن مقطع زمانی فرمانده بسیج شدید؟ چون آقای طائب از تیر 1387 تا مهر 1388 یعنی یک سال وسه ماه فرمانده بسیج بود.سپاه در آن زمان در حال تغییر ساختار بود و نیروی مقاومت می خواست به سازمان بسیج تبدیل شود و شکل جدیدی به کار بدهد. در حالت تغییرات و شرایط انتقالی آقای طائب منصوب شده بودند. بعدش ساختار دیگری دادند و سازماندهی اطلاعات و سازمان اطلاعات درست کردند. چون آن مقطع هم زمان با وقایع 88 بود، دلیل خاصی داشت که در آن برهه زمانی شما فرمانده بسیج شدید؟خیر؛ دلیل خاص این جوری نداشت. برای تغییر ساختار خود سپاه بود.چون آقای سردار عزیز جعفری که در سال 86 فرمانده سپاه شدند، تغییر ساختار را همان زمان انجام دادند و مثلاسپاه های استانی را فعال کردند.آن زمان مصوب نشده بود. یک سوالی هست که اگر اجازه بدهید می خواهم خیلی رک بپرسم. با توجه به مواضع و اظهارنظرهایتان برخی معتقدند که شما مثل اپوزیسیون دولت عمل می کنید. انگار منتظرید یکی از افراد ارشد دولتی صحبتی کند و شما جوابشان را بدهید.اپوزیسیون همکاری می کند؟ منظورم در سطح رسانه هاست.اپوزیسیون همکاری نمی کند بلکه کارشکنی می کند. ما به دولت خدمات می دهیم و همکاری می کنیم. من به فرمانداری ها و استانداری های زیادی رفتم و جلساتی گذاشتیم. در برخی جلسات وزرا هم بودند. در همین چندروزه، 14 میلیون قطعه دام و طیور را در عرض سه روز واکسیناسیون می کنیم. اما در بعضی سخنرانی ها، افراد راس دولت را هدف سخنانتان قرار می دهید.ببینید من اسم نمی آورم. خب مخاطب حرف هایتان معلوم است.اگر حرف خلافی زده شود، به عنوان امربه معروف و نهی ازمنکر وظیفه دارم. اگر ما اپوزیسیون بودیم، دلسوزانه پیشنهاد کمک نمی دادیم.منظور از اپوزیسیون به معنای مخرب نیست؛ مثلارئیس جمهوری حرفی می زند، سه روز بعدش سردار نقدی در سخنرانی هایش پاسخ او را می دهد. در افکار عمومی این جور به نظر می آید.همین الان ما در حال یک همکاری گسترده با دستگاه های مختلف دولتی هستیم. در حال ارائه خدمات بزرگی به دولت هستیم و استمرار دارد. مثلادرباره برجام؛ دولت آن را کار بزرگی می داند و شما در سخنانتان نسبت به آن انتقادات زیادی می کنید.اتفاقا بین مسئولان، من کمترین انتقاد را نسبت به برجام کردم، اما شاید انعکاس رسانه ای آن پررنگ باشد. مثلادرباره تعامل با آمریکا در سخنرانی هایتان، به نوعی انگار به دولت می خواهید اشاره کنید.من با تعامل با آمریکا حتما مخالفم. هر کسی که می خواهد در ایران سر کار بیاید، تعامل با آمریکا کاری غیرعقلانی است. با هر کسی هم دوست داشته باشد، می توانم مناظره زنده تلویزیونی کنم. به شدت با تعامل با آمریکا مخالفم. تعامل با آمریکا را ذلت و نابودی ایران و اقتصاد آن می دانم. تعامل با آمریکا را فقر و فلاکت مردم و عقب ماندگی مردم می دانم. الان شما ببینید، عربستان نمونه تعامل با آمریکاست. سرنوشت آن چیست؟ بزر گ ترین تولیدکننده نفت و صادرکننده نفت جهان، دکل که هیچ، پیچ دکل را هم نمی تواند بسازد. کسی که بزر گ ترین تولیدکننده نفت است، اگر مستقل بتواند تصمیم بگیرد، باید بزر گ ترین دانشگاه های نفتی جهان و پمپ و تلمبه خانه ها و پالایشگاه های جهان در آنجا باشد. باید برجسته ترین نفت کش ها در آنجا ساخته شود و بهترین دانشمندان در زمینه نفت آنجا باشند. تعامل با آمریکا یعنی این؛ یعنی کویت. اگر کویت خودش روی پای خودش می ایستاد و با آمریکا تعامل نمی کرد و ایرانی فکر می کرد و مقاوم بود، الان کشوری بود که مثلابه جای اینکه بنز سوار شوند، بنز می ساخت. قطر اگر مثل ایران مستقل بود، الان باید بزر گ ترین دانشمندان پتروشیمی و آزمایشگاه های پتروشیمی جهان را داشت. همین الان اگر خارجی ها امروز تصمیم بگیرند از آنجا بیرون بروند، چه می شوند؟ الان آمریکا به ما چه می گوید؟ می گوید من به تو می گویم، نفت «آزادگان» را به «توتال» دهید و به چه کسی بفروشد و پول آن را هم خرج چه باید بکنید. اینکه نمی شود! زمان احمدی نژاد اجناس بنجل چینی بازار را گرفته بود. آن زمان شما چیزی نمی گفتید. آن زمان جواب احمدی نژاد را می دادید؟خب، نخوانده اید! شما مواضع من را نخوانده اید. آن روزی که آقایان گفتند ما در «شعب ابی طالب» هستیم، من جوابشان را دادم. اگر با آمریکا تعامل کنیم، می گوید نفت را به کی بفروشی و پولش را کجا خرج کنید و بیایید هواپیمای ایرباس از ما بخرید که از فرودگاه ایران به فرودگاه کانادا بروید. کدام مردم مستضعفی از این استفاده می کنند؟ در آن هشت سال حتی انگور از شیلی وارد می شد ولی شما اعتراض نکردید.من رفتم مسئول قاچاق کالاشدم و بعد من را برداشتند. چرا برداشتند؟من با فساد مبارزه می کردم و آنجا این کار را انجام دادم. کی گفته بود بیاورند؟ من سخنرانی های مفصلی درباره مبارزه با واردات داشتم و حالاروزنامه ها کوچک می کردند، می خواهند من را جناحی نشان دهند. من در آن دولت هم منتقد بودم و می گفتم چرا فلان واردات انجام شد و چرا قاچاق کالاانجام می شود. برخورد قاطعی هم کردم. خفت همه را گرفتم. بابت همان برخوردها شما را برداشتند؟بالاخره حالااین جوری گفته نشد من بتوانم رسما این را بگویم. ولی عملاکنار گذاشته شدم. ما یقه متخلف را گرفتیم و کاری نداشتیم کدام جناح است. الان هم به همین ترتیب است و به دولت قبل هم انتقادات شدیدی علیه واردات و توجه نکردن به تولید داخلی داشتیم. طرح اقتصاد مقاومتی را از همان دولت قبل مطرح کردیم؛ آن دولت همراهی نکرد و این دولت هم همراهی نمی کند. چون درگیر دیوان سالاری هستند. شما دو سال پیش با «شرق» مصاحبه کردید و بعدا در تلویزیون گفتید عده ای از مصاحبه من با یک روزنامه ناراحت شدند و نسبت به آن انتقاد کردند. چرا باید از این کار ناراحت شوند؟ مگر ما چه مشکلی داریم.اگر منتشر و چاپ می کنید، بگویم. هرچه بگویید منتشر می شود.ببینید؛ مثلاهمین آقای شهردار آن زمان را شما صفحه اول می زنید، پذیرفتنی نیست. کاری به جناح ندارم واقعا قابل قبول نیست. یا آقای خاتمی رفته برای کار سیاسی از شاه عربستان پول گرفته. اینکه تکذیب شده.تکذیب شده؟ از من شکایت کنند و من را محاکمه کنند. خب نمی تواند؛ آقای خاتمی همین الان ممنوع التصویر است و محدودیت دارد، چگونه جواب شما را دهد.نباید از اینها دفاع کنیم. شما اینها را قاطی کردید و می گویید جناحی برخورد می کنید. اگر آقای خاتمی جواب بدهد، بابت محدودیت ها نمی شود که منتشر شود.اولین کسی که در کشور برای مفاسد اقتصادی اعدام شده، چه کسی بوده؟ فاضل خداداد که به آقای رفیق دوست منسوب بود.خب، پس مفاسد را جناحی نکنید. کسی که مفاسد و خلاف دارد پرونده اش را کنار بگذارید. یک جناح سیاسی با وابسته شدن به این افراد خراب می شود. مثلادر همین بحث آمریکا ما واقعا انتظار نداریم روزنامه شما در صفحه اول، مرتب عکس های کلینتون را با لب های خندان و پیام های مثبت بزند. خب، این بحث خبری است.این حرف های من را منتشر کنید. ببینید شما برای کلینتون بیشتر از آقای روحانی در دوره ای که می خواستند رئیس جمهور شوند، تبلیغات کردید. ما چه نقشی در انتخابات آمریکا می توانیم داشته باشیم؟!خب، من هم از همین تعجب می کنم! چرا؟ همه اینها آدم های ضدبشری هستند. یکی شان جوانان و کودکان را در یمن می کشد و چهره حقوق بشری می گیرد اما این یکی خیر؛ وقتی می کشد، می گوید خوب کاری کردیم و توجیه هم نمی کنند. شما چند وقت پیش سوریه بودید. مرتب به سوریه سفر می کنید یا موردی بود؟خیر؛ مرتب نمی روم و ماموریتی پیش آمده بود که رفتم. شما در تاسیس بسیج سوریه نقشی داشتید؟بله خب؛ شهید همدانی آمد و بحث هایی داشتیم. در ماه های اولی که شهید همدانی رفته بود، خیلی در تنگنا قرار داشت. من به ایشان توصیه کردم که البته خودش هم به آن رسیده بود. ولی از من هم مشورت خواست و گفتم تردید نکن؛ چون تنها راهکار آن همین است. چون بالاخره پیروزی ها از روزی شروع شد که بسیج در سوریه تاسیس شد. مدل بسیج ایران را در آنجا چطور بومی و سوری کردید؟همان مدلی که در ایران پیاده شد، آنجا هم اجرا شد. جوانان را جمع کردند و مردم مورد اعتماد را آموزش دادند. ابتدا ارتشی های آنجا خیلی سخت می پذیرفتند. مثل ارتش خودمان که اول انقلاب خیلی سخت بسیج را می پذیرفت که متشکل از مردم عادی و آموزش ندیده بود. تصوری نداشتند که مردم عادی اسلحه به دست بگیرند و فکر می کردند می زنند همدیگر را می کشند و ناامنی و هرج ومرج می شود. آنجا هم این طور شد که پیروزی ها را دیدند و پذیرفتند. بسیج سوریه دقیقا چطور درست شد؟واحدهای کوچکی درست شد و در چند عملیات در حومه دمشق نقش داشتند و دیدند جوان هایی که داوطلبانه با انگیزه های اعتقادی می آیند، چگونه عمل می کنند. دیدند آنها از کسانی که به صرف حقوق و شغلشان می آیند، موفق تر هستند. باور کردند و اجازه دادند تعداد گردان ها افزایش داشته باشند. بعدش هم از مذاهب دیگر وارد شدند؛ مثلادر ابتدا از یک مذهب واحد قبول کرده بودند ولی بعدا مذاهب دیگری وارد شدند. مثل ایران که مذاهب مختلف در بسیج هستند، آنها هم همین را پیاده کردند و آمدند و موفق شدند. چند وقت پیش حرف های شهید همدانی منتشر شد که گفته بود ابتدا که به سوریه رفتیم سه نفر بودیم. شما هم جزء آن سه نفر بودید؟خیر؛ من نبودم. بچه های دیگری بودند. اولویت امروز بسیج در سال 95 چیست؟دو وظیفه داریم؛ یکی حفظ سلامت، تعالی، معرفت و معنویت خودمان است که باید ارتقا دهیم. این کار درون سازمانی بسیج است. اما یک رسالت برون سازمانی هم داریم. رسالت بیرونی ما در همه شاخه ها هست ولی اولویتش فرق می کند. الان رسالت بیرونی ما در آمادگی دفاعی است که نزدیک به دو هزار گردان داریم. در عرصه فرهنگی شاید در سال نزدیک به 20 هزار یادواره شهدا برگزار می کنیم. مثلا340 هزار حلقه تربیتی داریم. در عرصه های مختلف این رسالت را داریم. بسیج خود مردم و متن مردم هستند. مردم هم در همه شاخه ها هستند. هر کسی کار خودش را انجام می دهد؛ مثلاپزشکان در مناطق محروم مردم را ویزیت می کنند یا اتاق های عمل می برند و بیماران را جراحی می کنند. بچه های نظامی و رزمی آمادگی رزمی را حفظ می کنند. راهیان نور را داریم که با بچه ها کارهای معنوی و فکری و آشنایی با شهدا انجام می شود. شاید در سال در حال حاضر حدود شش میلیون نفر زائران و خادمان شهدا داریم. گروه های جهادی در روستاها داریم. شما خودتان سفر استانی زیاد می روید. اخبار شما را که پیگیری می کردیم، چند جا دیدیم که درباره موضوعات مختلفی مانند صادرات سیب هم صحبت کردید.بله خب اقتضا می کند، چون مردم در سراسر کشور پراکنده هستند. حالابعضی ها می گویند شما چرا درباره همه چیز صحبت می کنید. ما اینجا یک تشکیلات معظم هستیم و میلیون ها نیرو داریم که خیلی ها هم متخصص هستند. یعنی چون آدم های مختلفی می آیند، شما فراخور جمع صحبت می کنید؟خیر؛ ما مجمع عالی بسیج و 17 کمیسیون داریم. در این کمیسیون ها وزیران و معاونان رئیس جمهوری و شخصیت های برجسته علمی و تخصصی با بالاترین تجارب در این کمیسیون ها هستند. در صنعت، نفت، کشاورزی و... در حال کار هستند. مجمع عالی بسیج مسائل کشور را زیر نظر دارد و اینها خروجی هایی دارند که در اختیار ما قرار می دهند و ما اظهار نظر می کنیم. ما مرتب با آنها در ارتباطیم. مثلادر شورای عالی جهاد اقتصادی، شورای جهاد فرهنگی و شورای نظامی درباره مسائل مرتبط بحث می کنیم. بنابراین در همه شاخه ها مشاوران برجسته ای داریم و کمک می دهند؛ مثلامگر رئیس مجلس درباره همه مسائل کشور صحبت نمی کند؟ خب کمیسیون دارند و بحث و بررسی می کنند و نتیجه ها مرتب روی میزش می آید و مطالعه دارد و بر اساس آنها صحبت می کند. درباره بسیج گسترده تر هم هست. در این سمت هر کسی قرار بگیرد، باید این اظهارنظرها را بکند چون توقع دارند. مثلااستادان دانشگاهی بسیجی و دانشجویان از من انتظار دارند درباره مسائل مرتبط با دانشگاه اظهار نظر کنم. پزشکان وقتی جلسه داریم، انتظار دارند سازمان بسیج موضعش را درباره مسائل پزشکی و سلامت بگوید. اینها خروجی بحث کمیسیون ها هستند. چرا برعهده مثلاروسای کمیسیون ها نمی گذارید؟چرا، آنها هم صحبت می کنند. ولی خیلی کم رنگ تر از شما هستند.آنها هم می گویند. ولی انعکاسش به اندازه صحبت های من نیست. اما خیلی بیشتر از من صحبت می کنند. مثلادکتر رئیس زاده (رئیس سازمان بسیج پزشکی) مرتب مصاحبه دارد؛ نشریه و سایت دارند و هرروز درباره مسائل خودشان صحبت و مواضع خودشان را بیان می کنند. مثلاصحبت های ایشان را در صفحات پزشکی می زنند اما خب شما صحبت های من را در صفحات عمومی کار می کنید.
                