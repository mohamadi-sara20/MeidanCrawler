سه‌شنبه ۱۱ آبان ۱۳۹۵
-----------------------------------------
type_unknown
-----------------------------------------
متحد نیستیم منافع مشترک داریم
-----------------------------------------

                    جان کری، وزیر امور خارجه آمریکا، در نشستی در دانشگاه شیکاگو به سوالات دانشجویان درباره مسائل مختلف بین المللی ازجمله ایران و برنامه جامع اقدام مشترک (برجام) پاسخ داد. به گزارش ایسنا او در پاسخ به سوالی درباره امکان برقراری روابط با ایران و اینکه آیا در دوران فعالیتش در دستگاه دیپلماسی آمریکا قصدی برای سفر به ایران دارد یا نه، گفت: «من تا الان هیچ برنامه ای برای سفر به ایران نداشته ام اما ایران مورد بسیار خوبی برای مطالعه است؛ زیرا ایران کشور و تمدنی با قدمت پنج هزارساله است؛ البته نه به عنوان کشور ایران، بلکه به عنوان یک تمدن». او در ادامه درباره ارزیابی اش از دلیل شکل گیری انقلاب اسلامی، گفت: «ما آن طور که باید و شاید درباره اینکه از چه کسی حمایت می کنیم و چه اعمالی در حال انجام شدن در آنجاست، نمی اندیشیدیم. سازمان سیا نیز به طور مستقیم در ماجرای برکناری مصدق، نخست وزیر ایران، در سال 1953 دخالت داشت؛ بنابراین، چنین سابقه ای میان دو کشور وجود دارد.بعد هم که آنها در سال 1979 سفارت ما را اشغال کردند و گروگان هایی گرفتند؛ این مسئله روی سیاست هایمان تاثیری اساسی داشت و این یکی از دلایل اصلی شکست رئیس جمهور کارتر در برابر رونالد ریگان بود».وزیر امور خارجه آمریکا در پاسخ به این سوال که آیا ایران می تواند یک متحد طبیعی برای آمریکا در خلیج فارس باشد، گفت «نه نمی تواند» و مدعی شد: «میان عبارت مردم ایران و دولت انقلابی ایران که رویکردی کاملاتندرو در قبال جهان، منطقه و آمریکا دارد تفاوت زیادی است؛ بنابراین، باید بگویم شما باید ایران را به دقت بررسی کنید؛ مردمی در این کشور هستند که ایرانی متفاوت می خواهند، ایرانی که به دنبال همکاری با دنیا است و با مردم تعامل می کند؛ ایرانی که بتواند با احترام و مقبولیت به جهان بازگردد». منافع مشترک داریم اما همکاری نهدر ادامه از کری درباره منافع مشترک ایران و آمریکا در مبارزه با داعش سوال شد که او در پاسخ گفت: «همان طور که می دانید ما همکاری دراین زمینه نداریم. ما روابط دیپلماتیک و رسمی نداریم بنابراین همکاری هم نمی کنیم. بااین حال حق با شماست، یک منافع مشترکی در اینجا وجود دارد. آنها به دنبال منافع خود بدون همکاری و تعامل با ما هستند؛ ما نیز منافع خودمان را دنبال می کنیم».او افزود: «ما خواهان نقشی سازنده از ایران هستیم تا به حل مشکلات کلیدی برای یافتن یک راه حل سیاسی در سوریه کمک کند.ایران و روسیه، در کنار ما دور میز مذاکرات بر سر سوریه و گروه بین المللی حمایت از سوریه هستند. شما نمی توانید بدون حضور کسانی که در سوریه سهم دارند به راه حل برسید. ما گاهی اوقات انتقاداتی از اینکه چرا با روس ها دور یک میز می نشینیم دریافت می کنیم. اما اگر با آنها گفت وگو نکنید هیچ راهی برای پیشبرد آتش بس یا پایان دادن به جنگ وجود ندارد»یکی دیگر از سوالات دانشجویان این بود که چرا آمریکا در مذاکرات هسته ای به مسئله حمایت ایران از حزب الله و دیگر گروه های مقاومت نپرداخته است. کری که این سوال را سوال خوبی می دانست در پاسخ گفت: «بگذارید کاملاشفاف و روشن بگویم که ما به صراحت مشخص کردیم که مسئله ای که روی حل آن متمرکز هستیم، یعنی آن مذاکرات خاص، ارتباطی با تسلیحات یا حمایت ایران از حزب الله و موضوعات دیگر نداشت؛ اگر چنین بود ما هنوز داشتیم مذاکره می کردیم».رئیس دستگاه دیپلماسی آمریکا با تکرار ادعاهایش درباره مدت زمان فاصله ایران تا دستیابی به ظرفیت تولید بمب هسته ای، گفت: «تهدید اصلی این بود که ایران تنها دو ماه تا ساخت بمب هسته ای فاصله داشت. آنها مواد شکافت پذیر کافی برای ساخت 12 بمب داشتند؛ بنابراین برجام منطقه و جهان را امن تر کرده است».کری ادامه داد: «این موجب اعتبار ایران است. منظور من این است که مایه اعتبار آنها است که رهبر معظم ایران تصمیم گرفت که آنها سلاح هسته ای نمی خواهند و قصد ندارند سلاح هسته ای داشته باشند؛ بنابراین حاضر شدند تا بر سر سازوکاری که ثابت کند آنها در مسیر صلح آمیز قرار دارند، مذاکره کنند».وزیر خارجه آمریکا همچنین با بیان اینکه محدودیت های تسلیحاتی (علیه ایران) به قوت خود باقی است، گفت: «ما این تحریم ها را از دست نداده ایم. درواقع ما بر سر اینکه این تحریم ها چه مدت ادامه پیدا کند مبارزه کردیم چراکه براساس ترتیبات قبلی این تحریم ها از بین می رفت. ما با رایزنی توانستیم آن را برای هشت سال دیگر حفظ کنیم. ما درعین حال تحریم های واشنگتن در ارتباط با تروریسم را نیز علیه ایران نگه داشته ایم. در واقع، از زمان توافق هسته ای نیز به این دلیل که ایران موشک آزمایش کرد، تحریم های دیگری وضع کردیم. بنابراین ما حتی ذره ای به سمت کاهش اهمیتی که برای امنیت منطقه قائل هستیم، حرکت نکرده ایم».کری در اظهارات مداخله جویانه خود با اشاره به اینکه توافق هسته ای تا 10، 15 سال آینده ادامه خواهد داشت، بیان کرد: «مسئله این است که ایران در طول این دوره زمانی تغییر می کند؟ آیا اصلاحاتی که رئیس جمهور روحانی دنبال می کند، رخ می دهد؟ آیا منطقه در این دوره زمانی تغییر می کند؟ البته من آدم خوش بینی هستم و امیدوارم که تا 15 سال دیگر بتوانیم بسیاری از این اختلافات را حل کنیم. ما می توانیم از این فرقه گرایی رها شویم. می توانیم حل مسئله فلسطین- اسرائیل را آغاز کنیم و به توافق صلحی برسیم که محرکه های حزب الله و لبنان و منطقه و دیگر چالش هایی را که داریم، حل کند».او با تاکید بر اینکه باید به امکان تغییر باور داشته باشیم، گفت: «من معتقدم که ما صلاحیت مقابله با این باور را داریم که تغییر ممکن نیست. اسرائیل اکنون محافظت شده، ما محافظت شده ایم، منطقه امن تر است و به همین دلیل فکر می کنم که توافق هسته ای خوب است».امیدواریم شاهد تجارت بیشتر با ایران باشیمجان کری، وزیر خارجه آمریکا، دیروز در مراسمی در اندیشکده سلطنتی روابط بین الملل لندن، جایزه سال 2016 چتم هاوس را به خاطر نقش موثر ش در حصول توافق هسته ای با ایران دریافت کرد. بنا بر اعلام این موسسه، محمدجواد ظریف، وزیر خارجه کشورمان دریافت کنندگان جایزه مذکور هستند اما از آنجایی که ظریف برای دریافت جایزه به لندن سفر نکرد، کری در مراسم دیروز تنها بود. آن طور که فیلیپ هاموند، وزیر خارجه سابق انگلیس، در مراسم دیروز گفت، در فرصت دیگری جایزه خود را از این موسسه خواهد گرفت. جان کری همتای آمریکایی ظریف نیز در سخنرانی خود ضمن تشکر از شرکایش در جریان مذاکرات ایران و 1+5، از حضور نیافتن او در مراسم ابراز تاسف کرد و گفت ظریف مذاکره کننده ای قابل و سرسخت است.کری همچنین از «ارنست مونیز» و «علی اکبر صالحی» به خاطر نقششان در حصول برجام قدردانی کرد. او با اشاره به اینکه «ایران به تمام ابعاد برجام متعهد بوده و باید تلاش کنیم ایران از معامله ای که کرده است، منفعت ببرد»، گفت: «ما تلاش کرده ایم مطمئن شویم که همه تحریم های مرتبط هسته ای را برداشته ایم و امیدواریم شاهد تجارت بیشتر با ایران باشیم، اما از تحریم های موضوعات دیگر عقب نشینی نکرده ایم».
                