دو‌شنبه ۱۷ خرداد ۱۳۹۵
-----------------------------------------
type_unknown
-----------------------------------------
قانون جرم سیاسی ابلاغ شد
-----------------------------------------

                    گروه سیاست: روز گذشته قانون جرم سیاسی در نامه ای از سوی رئیس جمهوری به وزیر کشور و وزیر دادگستری برای اجرا، ابلاغ شد. این اولین بار در تاریخ ایران است که جرم سیاسی بر اساس قانون تعریف شده و از دیروز اجرائی شده است. تاکنون چیزی به عنوان جرم سیاسی وجود نداشت و جرائم این چنینی در زمره موارد امنیتی به شمار می رفت. در همین راستا و بر اساس این قانون باید تغییراتی در وضعیت زندانیان سیاسی ایجاد شود. این تغییرات مواردی از جمله مجزابودن محل نگهداری در مدت بازداشت و حبس از مجرمان...... عادی، ممنوعیت از پوشاندن لباس زندان در طول دوران بازداشت و حبس، ممنوعیت بازداشت و حبس به صورت انفرادی به جز در مواردی، حق ملاقات و مکاتبه با بستگان درجه اول در طول مدت حبس و حق دسترسی به کتب، نشریات، رادیو و تلویزیون در طول مدت حبس را شامل می شود؛ تغییراتی که اگر اعمال شود، شرایط زندانیانی را که جرم آنان سیاسی تعریف می شود به کلی دگرگون خواهد کرد. اکنون و با توجه به ابلاغ این قانون از سوی رئیس جمهوری می توان به چنین تحولاتی امید داشت.پایگاه اطلاع رسانی دولت: «حسن روحانی»، رئیس جمهوری، قانون جرم سیاسی را برای اجرا به وزارت کشور و وزارت دادگستری ابلاغ کرد. قانون جرم سیاسی در جلسه علنی روز دوشنبه بیستم اردیبهشت ماه 1395 مجلس شورای اسلامی تصویب و در تاریخ 29/2/1395 به تایید شورای نگهبان رسیده است. متن این قانون به شرح زیر است:قانون جرم سیاسیماده1 هر یک از جرائم مصرح در ماده (2) این قانون چنانچه با انگیزه اصلاح امور کشور علیه مدیریت و نهادهای سیاسی یا سیاست های داخلی یا خارجی کشور ارتکاب یابد، بدون آنکه مرتکب قصد ضربه زدن به اصل نظام را داشته باشد جرم سیاسی محسوب می شود.ماده2 جرائم زیر در صورت انطباق با شرایط مقرر در ماده (1) این قانون جرم سیاسی محسوب می شوند.الف - توهین یا افترا به روسای سه قوه، رئیس مجمع تشخیص مصلحت نظام، معاونان رئیس جمهور، وزرا، نمایندگان مجلس شورای اسلامی، نمایندگان مجلس خبرگان و اعضای شورای نگهبان به واسطه مسئولیت آنانب- توهین به رئیس یا نماینده سیاسی کشور خارجی که در قلمرو جمهوری اسلامی ایران وارد شده است با رعایت مفاد ماده (517) قانون مجازات اسلامی بخش تعزیراتپ - جرائم مندرج در بندهای(د) و (ه) ماده(16) قانون فعالیت احزاب، جمعیت ها، انجمن های سیاسی و صنفی و انجمن های اسلامی یا اقلیت های دینی شناخته شده مصوب 7/6/1360ت - جرائم مقرر در قوانین انتخابات خبرگان رهبری، ریاست جمهوری، مجلس شورای اسلامی و شوراهای اسلامی شهر و روستا به استثنای مجریان و ناظران انتخاباتث - نشر اکاذیبماده3 مباشرت، مشارکت، معاونت و شروع به جرائم زیر جرم سیاسی محسوب نمی شود:الف - جرائم مستوجب حدود، قصاص و دیاتب - سوءقصد به مقامات داخلی و خارجیپ - آدم ربایی و گروگان گیریت - بمب گذاری و تهدید به آن، هواپیما ربایی و راهزنی دریاییث - سرقت و غارت اموال، ایجاد حریق و تخریب عمدیج - حمل و نگهداری غیرقانونی، قاچاق و خرید و فروش سلاح، موادمخدر و روان گردانچ - رشا و ارتشا، اختلاس، تصرف غیرقانونی در وجوه دولتی، پول شویی، اختفای اموال ناشی از جرم مزبورح - جاسوسی و افشای اسرارخ - تحریک مردم به تجزیه طلبی، جنگ و کشتار و درگیرید - اختلال در داده ها یا سامانه های رایانه ای و مخابراتی به کار گرفته شده برای ارائه خدمات ضروری عمومی یا حاکمیتیذ - کلیه جرائم علیه عفت و اخلاق عمومی اعم از جرائم ارتکابی به وسیله سامانه های رایانه ای یا مخابراتی یا حامل های داده یا غیر آنماده4 نحوه رسیدگی به جرائم سیاسی و مقررات مربوط به هیات منصفه مطابق قانون آیین دادرسی کیفری مصوب 4/12/1392 است.ماده5 - تشخیص سیاسی بودن اتهام با دادسرا یا دادگاهی است که پرونده در آن مطرح است. متهم می تواند در هر مرحله از رسیدگی در دادسرا و تا پایان جلسه اول دادرسی در دادگاه نسبت به غیرسیاسی بودن اتهام خود ایراد کند. مرجع رسیدگی کننده طی قراری در این مورد اظهارنظر می نماید. شیوه صدور و اعتراض به این قرار تابع مقررات قانون آیین دادرسی کیفری است.ماده6 - موارد زیر نسبت به متهمان و محکومان جرائم سیاسی اعمال می شود:الف - مجزابودن محل نگهداری در مدت بازداشت و حبس از مجرمان عادیب - ممنوعیت از پوشاندن لباس زندان در طول دوران بازداشت و حبسپ - ممنوعیت اجرای مقررات ناظر به تکرار جرمت - غیرقابل استردادبودن مجرمان سیاسیث - ممنوعیت بازداشت و حبس به صورت انفرادی به جز در مواردی که مقام قضائی بیم تبانی بدهد یا آن را برای تکمیل تحقیقات ضروری بداند لکن در هر حال مدت آن نباید بیش از 15 روز باشد.ج - حق ملاقات و مکاتبه با بستگان طبقه اول در طول مدت حبسچ - حق دسترسی به کتب، نشریات، رادیو و تلویزیون در طول مدت حبسقانون فوق مشتمل بر شش ماده در جلسه علنی روز دوشنبه مورخ بیستم اردیبهشت ماه یک هزار و سیصد و نود و پنج مجلس شورای اسلامی تصویب شد و در تاریخ 29/2/1395 به تایید شورای نگهبان رسید.
                