چهار‌شنبه ۲۴ آذر ۱۳۹۵
-----------------------------------------
type_unknown
-----------------------------------------
فسخ واگذاری مفت مخابرات
-----------------------------------------

                    گروه اقتصاد: قرارداد بزرگ ترین خصوصی سازی کشور فسخ شد؛ این چکیده اطلاعیه ای بود که روز گذشته در سایت رسمی سازمان خصوصی سازی کشور منتشر شد. طبق این اطلاعیه: «در چارچوب مفاد قرارداد منعقدشده با خریدار بلوکی سهام شرکت مخابرات ایران و نظر به عدم ایفای تعهدات قرارداد یادشده از جانب خریدار این سهام و نقض مکرر این تعهدات، از حق فسخ مندرج در قرارداد یادشده استفاده کرده است». این خبر که مانند بمب در بعدازظهر دیروز در رسانه ها ترکید، نشان از اهمیت فسخ این قرارداد دارد؛ قراردادی که به موجب آن، 50 بعلاوه یک درصد سهام مخابرات به کنسرسیوم شرکت توسعه اعتماد مبین واگذار شد. طبق این قرارداد که در سال 88 منعقد شد، شرکت مخابرات به ارزش حدود هفت هزارو 800 میلیارد تومان به صورت 20 درصد پرداخت نقدی معادل هزارو 540 میلیارد تومان و 16 قسط شش ماهه 484 میلیارد تومانی (اقساط سالانه 968 میلیارد تومان) به شرکت توسعه اعتماد مبین واگذار شد. ارزش واقعی این شرکت فقط با درنظرگرفتن درآمدهای مخابرات از طریق تلفن همراه در شش سال واگذاری، 51 برابر رقم واگذارشده است. این در حالی است که به گفته کارشناسان، قیمت واگذارشده شرکت مخابرات، یک هشتادم قیمت واقعی این شرکت است. چک های برگشتی به 1000 میلیارد تومان رسیدتا لحظه نگارش این گزارش، کماکان واکنش ها به فسخ این قرارداد ادامه دارد؛ چنانچه رئیس کل سازمان خصوصی سازی در گفت وگو با فارس اعلام کرد قرارداد واگذاری مخابرات ایران 12 روز قبل به علت پرداخت نشدن دو یا سه قسط از سوی شرکت اعتماد مبین و برگشت خوردن نزدیک به هزار میلیارد تومان چک آن فسخ شد. به گفته او، جمع این چک ها به پنج یا شش فقره رسیده که مربوط به دو یا سه قسط آخر این واگذاری بوده است.میرعلی اشرف عبداله پوری حسینی گفت: این قرارداد به دلیل عدم ایفای تعهدات خریدار بلوک کنترلی مخابرات ایران پس از گذشت نزدیک به هفت سال از این واگذاری فسخ شده است.رئیس هیات مدیره توسعه اعتماد مبین نیز در واکنشی دیگر به این اطلاعیه، گفت: امیدواریم با مذاکره انجام شده و پذیرش تقاضای استمهال این موضوع حل شود.سیدمصطفی سیدهاشمی افزود: تقاضای استمهال ما دادن سه ماه مهلت از سوی سازمان خصوصی سازی بود که نسبت به وصول مطالبات اقدام کند.رئیس هیات مدیره توسعه اعتماد مبین همچنین تاکید کرد: این شرکت در هفت سال گذشته همه اقساط خود را پرداخت کرده است.سازمان خصوصی سازی نمی تواند قرارداد واگذاری شرکت مخابرات ایران را فسخ کنداظهار نظرهای دیگری هم از این شرکت به گوش می رسد؛ یک مقام مطلع در شرکت مخابرات در گفت وگو با ایرنا مدعی شد، سازمان خصوصی سازی به دلیل پرداخت بخش عمده ای از قرارداد که حدود هشت هزار میلیارد تومان است، نمی تواند قرارداد واگذاری بلوک سهام شرکت مخابرات ایران به کنسرسیوم توسعه اعتماد مبین را فسخ کند. به گفته وی، طبق قرارداد، سازمان خصوصی سازی می تواند به میزان مبلغی که اعتماد مبین پرداخت نکرده، برای مثال سه یا چهار درصد مجموع سهام را بازگرداند و به دیگری واگذار کند.یک مقام مسئول در اعتماد مبین نیز به ایرنا گفت این شرکت 9 صبح امروز (چهارشنبه) درباره این مسئله، اطلاعیه ای صادر می کند.این اظهار نظرها در شرایطی بیان می شود که مشاور رئیس کل سازمان خصوصی سازی در گفت وگو با «شرق» اعلام کرده این تصمیم از سوی سازمان خصوصی سازی نهایی است و اگر شرکت توسعه اعتماد مبین اعتراضی دارد باید به هیات داوری مراجعه کند.فسخ قرارداد مخابرات کاملاقانونی استسیدجعفر سبحانی، مشاور رئیس کل سازمان خصوصی سازی، در گفت وگو با «شرق» با بیان اینکه فسخ قرارداد مخابرات کاملاقانونی است، می گوید: فسخ قرارداد در چارچوب قوانین و مقررات سازمان خصوصی سازی و قرارداد فی مابین با شرکت توسعه اعتماد مبین انجام شده است. سبحانی در بیان چرایی این فسخ می گوید: انجام نشدن تعهدات خریدار نسبت به پرداخت اقساط بدهی، علت فسخ این قرارداد بود. فرصت بس استمشاور رئیس کل سازمان خصوصی سازی با اشاره به اینکه فرصت های متعددی به خریدار برای پرداخت بدهی ها منظور شده بود، به صحبت های رئیس هیات مدیره توسعه اعتماد مبین واکنش نشان داده و می افزاید: فرصت هایی که به این شرکت برای تسویه بدهی ها داده شده بود بسیار بیش از آن چیزی است که این شرکت اعلام می کند؛ اما متاسفانه مدیران این شرکت، به تعهدات خود عمل نکردند و به همین دلیل سازمان به سمت استفاده از ابزار قانونی فسخ رفت. او می افزاید: برای مساعدت با این شرکت، حتی اقساط را هم توزیع کردیم. به این معنا که یک قسط Aریالی را تبدیل به چهار یا پنج قسط کوچک تر کردیم تا پرداخت آن برای این شرکت آسان تر باشد. این شرکت بارها از سازمان خصوصی سازی استمهال کرده که هر بار هم مورد توافق قرار گرفته است، اما استنباط سازمان این است که این شرکت در راستای حل مشکلات گامی برنمی دارد. بدهی هزارمیلیاردتومانی شرکت توسعه اعتماد مبینسبحانی با بیان اینکه رقم بدهی شرکت توسعه اعتماد مبین حدود هزار میلیارد تومان است، تاکید می کند: سازمان خصوصی سازی به عنوان حافظ منافع دولت نمی تواند نسبت به بدهی عظیم یک شرکت به دولت، بی توجه باشد. این بدهی به خاطر اقساط پرداخت نشده و جریمه های دیرکرد این شرکت، منظور شده است. این مقام مسئول به پیشینه این قرارداد نگاهی کرده و می افزاید: این قرارداد در سال 1388 منعقد شده است و حدود 50 به علاوه یک درصد سهم مخابرات در بورس اوراق بهادار عرضه شد که شرکت توسعه اعتماد مبین با رقم هفت هزارو 800 میلیارد تومان نسبت به خریداری آن اقدام کرد. طبق این قرارداد 20 درصد رقم قرارداد باید به صورت نقدی از سوی این شرکت پرداخت می شد و بنا شد مابقی آن در 16 قسط (هشت سال) پرداخت شود.سبحانی در پاسخ به این پرسش که چرا سازمان خصوصی سازی درباره شرکت هایی که پیش تر نسبت به خصوصی سازی آنها اقدام شده و خریدار مبلغ بدهی خود را پرداخت نکرده، تا این اندازه جدیت به خرج نمی دهد، می گوید: فسخ قرارداد همواره جواب نمی دهد، زیرا ممکن است شرکتی به مبلغی بالافروخته شده باشد و خریدار هنوز بدهی های خود را پرداخت نکرده باشد، اما اگر این قرارداد فسخ شود، قیمت آن برای عرضه دوباره برای واگذاری بسیار کمتر از مبلغ اولیه فروخته شده به خریدار اول خواهد بود. در نتیجه فسخ این قرارداد به ضرر دولت خواهد بود. مخابرات همچنان سودده استاما او در ادامه اشاره می کند باور داریم مخابرات بسیار ارزشمندتر از آن چیزی است که به فروش رسیده است و می گوید: فسخ زمانی مناسب است که رقم ثانویه شرکت بسیار ارزشمندتر از رقم اولیه فروخته شده به خریدار اول باشد. سازمان خصوصی سازی درباره فروش مخابرات به شرکت توسعه اعتماد مبین بر این باور است که این شرکت بسیار سودده است و اگر فسخ صورت گیرد به رقمی بالاتر از رقم اولیه واگذار خواهد شد. سبحانی در مواجهه با پرسش «شرق» مبنی بر اینکه آیا ارزیابی ارزش مخابرات از سوی سازمان خصوصی سازی انجام گرفته و رقم آن چقدر است می گوید هنوز ارزیابی نهایی انجام نگرفته و اعلام کردیم فرایند و تشریفات قانونی لازم دراین زمینه در حال انجام است، اما معتقدیم شرکت مخابرات بسیار سودده است و با علم به سودده بودن آن، اقدام به فسخ قرارداد کرده ایم. بر فسخ قرارداد اصرار داریممشاور رئیس کل سازمان خصوصی سازی درباره احتمال بازپس گیری فسخ قرارداد در مذاکرات بعدی با شرکت توسعه اعتماد مبین، می گوید: سازمان خصوصی سازی بر فسخ قرارداد مصر است و اگر مذاکرات جواب می داد، هرگز کار به فسخ نمی کشید. او با بیان اینکه مرجع قضائی مرتبط با سازمان خصوصی سازی، هیات داوری است، می افزاید: آنها می توانند این مسیر را طی کنند، اما ما به وضوح به دنبال فسخ این قرارداد هستیم و برای جلوگیری از آسیب به منافع دولت و عدم تعهد این شرکت، بر فسخ قرارداد اصرار داریم. به گفته او، فرایند و تشریفات اعاده این سهام به دولت و برگزاری مزایده برای واگذاری مجدد آن در دستور کار قرار دارد.
                