دو‌شنبه ۱۱ مرداد ۱۳۹۵
-----------------------------------------
type_unknown
-----------------------------------------
اعتراض به دیدار محمود عباس با سرکرده گروهک منافقین
-----------------------------------------

                    گروه سیاست: محمود عباس، رئیس تشکیلات خودگردان فلسطین عصر روز شنبه در مقر اقامتش در پاریس با مریم رجوی، سرکرده گروهک تروریستی منافقین، دیدار کرد و او را در جریان تحولات منطقه به ویژه مسئله فلسطین گذاشت. او همچنین در این گفت وگو از طرح فرانسه درباره برگزاری کنفرانس بین المللی فلسطین در پاریس سخن گفت و در مقابل، گزارش مریم رجوی از کنفرانس سالانه این گروهک تروریستی را که اتفاقا به تازگی در همین شهر برگزار شده بود، شنید.آن اجلاس نیز به دلیل حضور برخی از چهره های سیاسی کشورهای مختلف به ویژه کشورهای عربی بسیار مورد توجه قرار گرفته بود.برخی مقامات افراطی آمریکایی مانند، نیوت گینگریچ، رئیس اسبق مجلس نمایندگان، جان بولتون، نماینده پیشین در سازمان ملل، مایکل موکیزی، وزیر سابق دادگستری، هوارد دین، رئیس پیشین حزب دموکرات، فیلیپ کراولی سخنگوی سابق وزارت خارجه، تام ریج، وزیر پیشین امنیت داخلی...وییس فری رئیس سابق اف بی آی و چند نفر از فرمانداران پیشین در نشست پاریس حضور یافتند و بنا بر گزارش واشنگتن تایمز برای این حضور پول گرفته بودند.یکی دیگر از افرادی که حضور او در اجلاس سالانه منافقین خیلی خبرساز شد، شاهزاده «ترکی الفیصل» رئیس پیشین دستگاه اطلاعاتی عربستان سعودی بود که در آن جلسه سخنان تندی مبنی بر اشتراک نظر خود با منافقین درباره سرنگونی جمهوری اسلامی گفت. او در اظهارات خود از واژه «فقید» برای اشاره به «مسعود رجوی» استفاده کرد. این نحوه بیان موجب شد که زنده بودن یا نبودن رجوی بار دیگر مورد توجه قرار گیرد بنابراین صدای آمریکا به سرعت و به نقل از منافقین، خبر مرگ مسعود رجوی را تکذیب کرد. این در حالی بود که بسیاری در ایران باور دارند او مدت ها پیش مرده است. دیدار پیشین با مریم رجویاو مدعی شده بود که ایران از حماس و جهاد اسلامی با هدف ایجاد هرج ومرج در منطقه حمایت می کند. آن اظهارات با واکنش گروه های فلسطینی ازجمله حماس و جهاد اسلامی مواجه شد. جنبش جهاد اسلامی در بیانیه ای ضمن محکوم کردن اظهارات فیصل آورده بود: «این اتهامات باطل و ناروا بوده و تنها در راستای خدمت به اهداف و خواسته های دشمن صهیونیستی است که به هر شیوه ای درصدد نابودی مسئله فلسطین و بازگشایی سفارتخانه های خود در پایتخت کشورهای عربی است. این اظهارات ناروا و ناجوانمردانه پیش از اینکه به مقاومت، ملت و مسئله فلسطین بی احترامی کند، در واقع بی احترامی و توهین به ملت عربستان سعودی است که هرگز دوست ندارد در اهانت به ملت فلسطین سهیم باشد و به نفع دشمن صهیونیستی از پشت به مقاومت فلسطین خنجر بزند؛ همان طور که از اظهارات اخیر عادل جبیر وزیر خارجه عربستان سعودی نیز می توان این گونه برداشت کرد و او به جای دفاع از ملت فلسطین و مسجدالاقصی در برابر تجاوزات و جنایت های اشغالگران صهیونیست، خواستار خلع سلاح حماس و جهاد اسلامی شده بود».در این بیانیه همچنین تاکید شده بود: «ما در جنبش مقاومت اسلامی «حماس» اظهارات شاهزاده ترکی فیصل رئیس مرکز مطالعات اسلامی و پژوهش های «ملک فیصل» در نشست پاریس را که در آن به این جنبش اهانت شده و اتهاماتی علیه آن و مقاومت فلسطین مطرح کرد، رد می کنیم. ما این افتراهای بی پایه و اساس و مغایر حقیقت و واقعیت را رد می کنیم. همه می دانند که حماس جنبشی فلسطینی است که با اشغالگران در داخل فلسطین مبارزه می کند و در تاریخ خود همواره سعی کرده است خودش را از منازعات، کشمکش ها و برنامه های دیگر دور نگه دارد».علاوه بر فیصل و آمریکایی ها، تعدادی از اعضای گروه های مخالف بشار اسد نیز خود را به محل برگزاری این نشست در پاریس رسانده بودند و برخی از شبکه های عرب زبان، از جمله شبکه های سعودی العربیه و الحدث و شبکه اماراتی اسکای نیوز عربی، به پوشش خبری این نشست پرداختند. محمود عباس مامور CIAاین بار نیز محمود عباس رئیس تشکیلات خودگردان فلسطین در محل اقامت خود با سرکرده گروهک تروریستی منافقین دیدار کرد، دیداری که با واکنش برخی از مقامات ایرانی همراه بود. حسین شیخ الاسلام مشاور وزیر امور خارجه کشورمان در گفت وگویی با خبرگزاری میزان به آن دیدار اشاره کرد و گفت: «یک خط و جریان فکری به نام منافقین از اول پیروزی انقلاب اسلامی در مقابل جمهوری اسلامی ایران مواضع خصمانه ای اتخاذ کرد که این رویکرد تا امروز نیز وجود دارد. این جریان فکری رویکرد و برنامه های خود را با حمایت عناصر آمریکایی، اسرائیلی و سعودی طراحی و برنامه ریزی می کند؛ چنانکه شاهد بودیم گروهک منافقین بعد از انقلاب حملات تروریستی متعددی را علیه مردم و مسئولان جمهوری اسلامی ایران انجام دادند که ترور شهید رجایی و باهنر یکی از موارد آن محسوب می شود».او با اشاره به اینکه گروهک منافقین قصد نابودی انقلاب ایران را دارد، تاکید کرد: «شاهد بودیم که عناصر این گروهک تروریستی در زمان جنگ تحمیلی نیز به آغوش صدام رفتند و علیه ملت ایران جنگیدند. از این رو دشمنی آنها با ایران با حمایت غرب هنوز ادامه دارد».به گفته او، اینکه یک جناح فلسطینی سازش کار با صهیونیست ها که با فشار آمریکایی ها تسلیم اسرائیل شده است، امروز مقابل خط مقاومت ایستادگی و با عناصر تروریستی دیدار می کند، دور از انتظار نیست.مشاور وزیر خارجه تاکید کرد: «محمود عباس با توجه به رویکرد و سابقه ای که از خود نشان داده، به خوبی ثابت کرده است که دست نشانده آمریکاست به گونه ای که اسناد همکاری وی با آمریکا در لانه جاسوسی پیش از انقلاب کشف و مشخص شد که وی مامور CIA است؛ از این رو دیدار وی با مریم رجوی سرکرده گروهک تروریستی منافقین دور از انتظار نبود».او با بیان اینکه در عرصه روابط بین کشورها با برخی جریانات و گروه های تروریستی، روابط پنهانی وجود دارد، گفت: «شاهد هستیم که بسیاری از جریانات تروریستی و سیاسی روابط پنهانی مخفی در سال های متمادی با کشورهای مختلف برقرار می کنند که در مقطعی از زمان این روابط علنی و آشکار می شود به گونه ای که درحال حاضر به طور مثال روابط پنهانی آل سعود و رژیم صهیونیستی به صورت علنی انجام می شود. بدون شک باید این موضوع برای مردم روشن باشد که روابط بین محمود عباس با گروه های تروریستی و اسرائیلی ها، روابطی پنهانی بوده که امروز آشکار شده است».شیخ الاسلام این اقدام محمود عباس را نشان دهنده «شخصیت ظلم پذیر وی و اینکه او به راحتی در برابر غرب و اسرائیل تسلیم می شود»، دانست و گفت: «ازاین رو به طور حتم جریان حامی وی و خودش با اقدام اخیر، ضررهای زیادی را متحمل خواهند شد».او پیرامون اینکه ایران چه موضعی را باید در قبال این موضوع اتخاذ کند، تاکید کرد: «با توجه به شخصیت متزلزل و ضعیفی که از محمود عباس وجود دارد بدون شک جمهوری اسلامی ایران نباید برای این موضوع وارد عمل شود».
                