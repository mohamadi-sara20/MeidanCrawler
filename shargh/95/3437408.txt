سه‌شنبه ۶ مهر ۱۳۹۵
-----------------------------------------
type_unknown
-----------------------------------------
مقام معظم رهبری: صلاح نمی دانم شما وارد شوید
-----------------------------------------

                    پایگاه اطلاع رسانی مقام معظم رهبری: کلاس درس خارج فقه حضرت آیت الله خامنه ای مقام معظم رهبری صبح دیروز - دوشنبه - برگزار شد. متن کامل بیانات مقام معظم رهبری به شرح زیر است: «بسم الله الرحمن الرحیم؛ الحمدلله رب العالمین و الصلوه و السلام علی سیدنا محمد و آله الطاهرین سیما بقیه الله فی الارضین. دنباله حدیث قبل از جناب ابی حمزه ثمالی از حضرت سجاد (سلام الله علیه) که فقراتی از این حدیث را در روزهای قبل خواندیم. «إن زکی خاف ما یقولون» حالاقبل از آنی که این فقره را عرض بکنم، این تذکر را، توجه را بدهم که از مطلبی که ما دیروز در ذیل این فقره قبلی گفتیم مثل اینکه سوءبرداشت شده، بعضی ها سوءتلقی کردند.خب حالاسوءبرداشت فی نفسه چیز مشکلی نیست. لکن وقتی که این منتهی بشود به بگومگو و به خصوص در این فضای مجازی و این یک چیزی بگوید، آن یک چیزی بگوید، مایه کدورت و دل چرکینی برادران مومن از یکدیگر بشود آن وقت این چیز بدی است. بنده حقیر که این همه اصرار دارم بر وحدت قلوب و حرکت در مسیر واحد و اتحاد نیروهای کشور، به خصوص نیروهای مومن و انقلابی، خدای نکرده یک چیزی آدم بگوید که مایه اختلاف بین نیروها بشود، این را به خدا پناه می بریم. نباید این چیزها را مایه اختلاف قرار داد. خب بله، یک نفری، یک آقایی آمده پیش من، من هم به ملاحظه صلاح حال خود آن شخص و صلاح حال کشور به ایشان گفتم که شما در فلان قضیه شرکت نکنید. نگفتیم هم شرکت نکنید، گفتیم صلاح نمی دانیم ما، شما شرکت کنید. این را گفتیم. خب یک چیز عادی است. انسان بایستی آن چیزی را که می بیند و می فهمد و فکر می کند که به نفع برادر مومن اش است باید به او بگوید دیگر. ما هم اوضاع کشور را خب، غالبا بیشتر از اغلب افراد آشنا هستیم. آدم ها هم، به خصوص آدم هایی که صدها جلسه با ما نشستند و برخاستند، بیشتر و بهتر از دیگران می شناسیم. با ملاحظه حال مخاطب و اوضاع کشور به یک آقایی انسان توصیه می کند که آقا شما اگر در این مقوله وارد شدید، این دو قطبی در کشور ایجاد می شود. دو قطبی در کشور مضر است به حال کشور. من صلاح نمی دانم شما وارد بشوید. بله، این چیز خیلی مهمی که نیست. این یک چیز خیلی طبیعی است، خیلی ساده است. بله، ما این توصیه را به یکی از آقایان، به یکی از برادران کردیم. خب حالااین مایه اختلاف بشود بین برادران مومن، یکی بگوید فلانی گفته، یکی بگوید نگفته، یکی بگوید چرا پشت بلندگو نگفته؟ خب حالااین هم پشت بلندگو. (خنده معظم له و حضار) دشمنان هم که گوش خواباندند استفاده کنند. ببینید، حواستان جمع باشد. خب به رادیوی «فردا» یا رادیو ی «بی بی سی» چه ارتباطی دارد این قضیه؟ می پردازند، بحث می کنند، تحلیل می کنند، علت چیست، چرا گفتند، این چیست معنایش؟ این معنایش این است که دشمن می خواهد استفاده کند. ما چه کار باید بکنیم؟ ما باید نقطه مقابل دشمن حرکت بکنیم. یعنی مطلب خیلی عادی است، همین طور که بنده عرض کردم. خب شما برادر مومن من هستی. یک چیزی را به مصلحت شما می دانم، می گویم به شما. این اشکالی که ندارد ظاهرا. چیز خوبی است. لازم هم هست شرعا. لازم هم هست خیرخواهی. «النصیحه للمومنین» یا «للإخوه المومنین» یا «لائمه المومنین» در همه صور. این یک چیزی خوبی است دیگر. انسان باید نصیحت کند. نصیحت یعنی خیرخواهی. من به جناب عالی که مثلاآقای آشیخ عبدالعالی اسمتان است من باب مثال علاقه مندم. می دانم شما اگر وارد این مقوله شدی به ضررت است. به ضرر کشور هم هست. به شما می گویم وارد نشو. نمی گویم هم وارد نشو. امر و نهی نیست. حالابعضی گفتند آقا دستور دادند، امر کردند، نه، گفتیم صلاح نمی دانیم. من صلاح نمی دانم. این چیز خوبی است. این چیز بدی نیست. اینی هم که حالابگویند که فلانی [رهبری] تحت تاثیر زید و عمرو و بکر و... است؛ نه، این حرف ها چیست؟ بنده از زید و عمرو و بکر و اینها هم بیشتر اطلاع دارم، هم انگیزه بیشتر دارم. آنچه که واقعا مصلحت باشد، آنچه که مصلحت بدانم بینی و بین الله، ما باید به خدا جواب بدهیم. یکی از دعاهایی که دائما باید امثال بنده و شما بکنیم این است، «واستعملنی لما تسالنی غدا عنه» فردا از ما سوال می کنند. چرا فلان چیز را گفتید، چرا نگفتید. از نگفتید هم سوال می کنند. فقط از گفتید نیست. چرا فلان کار را کردید، چرا نکردید. از نکردید هم سوال می کنند؛ بنابراین نه، ما این فقره ای که دیروز معنا کردیم ناظر به این قضیه اصلانبود. داشتیم حدیث را معنا می کردیم مثل اینکه امروز هم حدیث را معنا می کنیم. آن قضیه هم همین طور است که عرض کردیم. بین برادران مومن اختلاف سر این چیزها هیچ مصلحت نیست. شما یک چیزی بگویید، آن یک چیزی بگوید، آن یک چیزی بگوید. یک نفر سومی هم منتظر باشد، به مجردی که شما با هم دعوا کردید، او بیاید از میانه سود خودش را ببرد؛ بردارد ببرد. اینها را باید مراقب بود. امروز کشور به اتحاد نیروها احتیاج دارد. به خصوص نیروهای مومن. نیروهای پای کار. سعی کنند از این چیزها اختلاف به وجود نیاورند.
                