دو‌شنبه ۲۵ بهمن ۱۳۹۵
-----------------------------------------
حرف اول
-----------------------------------------
توضیحی درباره یک گزارش
-----------------------------------------

                    شرق: در روزهای پایانی هفته گذشته، انتشار برخی نقل قول ها موجب شد گمانه زنی درباره پیشرفت احتمالی در حل مسئله حصر، به سرخط خبرهای رسانه ها تبدیل شود. در همین پیوند ماجرای دیدار با محصوران، نخست از نشست علی مطهری، نایب رئیس مجلس در دانشگاه فردوسی مشهد سر زبان ها افتاد. کمی بعدتر علی مطهری خبر منتشرشده از سوی ایسنا را تصحیح کرد و گفت دیداری با محصوران نداشته، اما تلاش ها و برنامه هایی در راه است تا بتواند با سه شخصیت سیاسی در حصر گفت وگو داشته باشد. حسین کروبی هم خبر داد به درخواست ملاقات با محصوران پاسخ مثبت داده شده، اما هنوز زمانی برای آن تعیین نشده است.پیش از این حجت الاسلام والمسلمین غلامحسین محسنی اژه ای، معاون اول و سخنگوی قوه قضائیه، با اشاره به اتفاقات سال 88، تاکید کرده بود حصر، مصوبه شورای عالی امنیت ملی است. او گفته بود: «شورای امنیت ملی تشکیل شد و این شورا تصویب کرد این افراد فعلادر حصر باشند و محاکمه نشوند که این مصوبه کماکان به قوت خود باقی است».اکنون پیگیری ها حاکی از آن است که دستگاه های ذی ربط و مسئول در ماجرا، همچون گذشته، مشغول انجام وظیفه خود در این رابطه هستند و آنچه به تازگی در این باره مطرح شده، صرفا گمانه زنی رسانه ای بوده است.
                