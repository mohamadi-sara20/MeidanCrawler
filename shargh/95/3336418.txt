چهار‌شنبه ۱۸ فروردین ۱۳۹۵
-----------------------------------------
type_unknown
-----------------------------------------
زندگی و دیگر هیچ
-----------------------------------------

                    در روزهای نوبهار، بی تاب بیماری افتخارآورترین هنرمند ایران- عباس کیارستمی- بودیم، نه به خاطر «نخل طلا» که به سبب «طعم گیلاس»؛ به پاسداشت «زندگی و دیگر هیچ»، به حرمت «نان و کوچه»، «زیر درختان زیتون». و دیروز «مثل یک عاشق»، خبر «شیرین» بهبود حالش در کاممان نشست. این جشن نامه مختصر، به همین بهانه است:مسعود کیمیایی کیارستمی حالاها در جهان خواهد بودعباس کیارستمی از ایران به جهان رفت، عباس کیارستمی از جهان به ایران آمد، عباس کیارستمی اگر فیلم ساخت در ایران ساخت، اگر عاشق شد در ایران شد، اگر اداره رفت در ایران رفت، اگر کلاس های یادگیری گذاشت برای جوان های ایران گذاشت، و اگر بیمار شد در ایران به بیمارستان رفت، و اگر پزشکی بود و جانش، در ایران بود. اگر فخر شد، فخر ایرانی شد.همین کافی ست که دوست من باشد و بسیار دوستش داشته باشم.در بیمارستان دستش را گرفتم، پر از شعف شدم، از دستش فهمیدم که پر از مهر است و حالاها در جهان خواهد بود.آیدین آغداشلو این روزهای عباس کیارستمیاغلب صبح ها قدم زنان به بیمارستانی سر می زنم که عباس کیارستمی یک ماهی است در آن بستری شده. بستری شدنش با قصه ساده ای شروع شد که به پیچیدگی هولناک و اضطراب آوری رسید. یک عمل جراحی ساده بود که باید معلوم می کرد توده ای که در روده او ظاهر شده، آیا بدخیم است یا نه -که دیروز معلوم شد اصلابدخیم نیست...- اما این روند باورنکردنی تبدیل به کابوسی شد که حاصلش چهار بار عمل جراحی پیاپی و ظاهرا نجات بخش بود. هنوز هم نمی دانم علت این پیچیدگی چه بوده و آیا اهمالی شده یا صرفا یک بدبیاری مطلق است. وقت هایی که اجازه ملاقات می دادند، وقت هایی بود که حال کیارستمی طوری بود که می شد او را دید و قوت قلبی داد. اما وقت هایی هم نمی شد به دیدارش رفت و همراه با چند نفری که شریک اضطراب همدیگر بودیم، در طبقه همکف بیمارستان منتظر می ماندیم و به جای کیارستمی سعی می کردیم به یکدیگر قوت قلب بدهیم. بعد که پاسخی نمی گرفتیم، متفرق می شدیم تا فردا صبح که باز همان جا حاضر شویم. عباس کیارستمی مشهورترین هنرمند ایرانی در خارج از ایران است و من گاهی به شوخی می گویم: «او و حکیم عمر خیام نیشابوری از این حیث با هم برابری می کنند!» کیارستمی آدم ساده زیست و فروتنی است و چنین شهرتی اصلامتکبرش نکرده. خانه اش را عوض نکرده. دوستانش را عوض نکرده. هیچ چیزی را عوض نکرده. رفاقت من با او به شصت سال بالغ می شود؛ از سال دوم دبیرستان جم قلهک، و بعد از تمام شدن دبیرستان، به دانشکده هنرهای زیبای دانشگاه تهران و بعد از آن، به کانون پرورش فکری کودکان و نوجوانان. و از این زمان بود که دورادور تماشا کردم و دیدم چطور قد می کشد و سایه گستر می شود. حس من هرگز جز تحسین او نبوده و نیست. او در آفاقی سیر می کند که به آفاق من، چندان ربطی ندارد، پس هیچ وقت رقیب همدیگر نبوده ایم، هیچ وقت جای مرا و جای هیچ کس دیگری را تنگ نکرده. این اواخری هربار که دیدمش، اصرار کردم کمتر به سفر برود، بیشتر مراقب خودش باشد و از جسمش این همه کار نکشد. بار آخری که پیش از عمل جراحی سوم در اتاقش بودم، قول گرفتم تا قدری آرام تر و سنجیده تر کار کند. او هم قول داد. از دیروز حالم خیلی بهتر است چون آخر شب برادرش به من زنگ زد و گفت حال عباس رو به بهبود است. پس من هم حالم رو به بهبود است.سیف الله صمدیان کیارستمی با تمام انرژی درونی اشاگر کار من در دهه ششم زندگی ام به جایی رسیده باشد که به مواهب «علم» هم اعتقاد نداشته باشم (مضرات خرافات و...جای خود دارد) ولی در مسیرهای خودخواسته و خودنخواسته زندگی، به یک قطعیت زیبا و غرورانگیز رسیده ام که: اگر انسانی خودش و با تمام سلول ها و انرژی درونی اش بخواهد، هیچ بیماری و مشکلی نمی تواند مانع ادامه حیاتش شود.اول تیرماه 94، در مطلب کوتاهی به مناسبت تولد کیارستمی، برای روزنامه ایران نوشته بودم: «او آبرودار بزرگ واژه کار، و کارگر بالفطره خلقت و طبیعت است».... و حالادر عبور یک ماهه کیارستمی از دالان ملتهب و دردناک عمل های جراحی، با اعتقادی- نه از سر دوستی و ناسیونالیسم فرهنگی- می نویسم:کیارستمی با انرژی درونی و عشق وصف ناپذیری که به زندگی و خلاقیت های هنری دارد و به احترام آنهایی که در ایران و سایر نقاط جهان از حضور خلاقانه او لذت می برند و غرور انسانی بی بدیلی را تجربه کرده اند، با تمام انرژی درونی اش، گرمی شادی وصف ناپذیری را که از دیروز در دل و جانمان ایجاد شده است، روزبه روز بیشتر و بیشتر خواهد کرد.کیانوش عیاری با تنفس کیارستمی، نفس راحتی کشیدیماین روزها به واسطه شبکه های مجازی، نحوه برخورد با هر اتفاق یا فاجعه ای، شکل دیگری پیدا کرده است. گاهی انتشار اخبار لحظه به لحظه از یک واقعه، حالت «پخش مستقیم» پیدا می کند و ما با اطلاع یافتن از آنها، وارد جزئیاتی می شویم که می تواند به شدت نگرانمان کند. در واقع شبکه های اجتماعی، سیر طبیعی جریان اطلاعات را مخدوش کرده اند...و به آن شکلی هیجانی داده اند. دیروز وقتی خبر جداکردن کیارستمی از دستگاه های کمک کننده تنفس، و هوشیارشدنش را خواندم، پس از چند روز نفس راحتی کشیدم. این مدت، اخبار متناقضی که در فضای مجازی لحظه به لحظه منتشر می شد، به شدت نگرانم کرده و مغزم مختل شده بود. حالاکه حال همکار گرانقدرم عباس کیارستمی بهتر است، خوشحالم و امیدوارم زودتر از بیمارستان، با سلامت کامل بیرون آمده و تولید فیلم تازه اش را در کشور چین از سر بگیرد.
                