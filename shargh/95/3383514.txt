یک‌شنبه ۶ تیر ۱۳۹۵
-----------------------------------------
type_unknown
-----------------------------------------
تکذیب حقوق نامتعارف فرماندهان سپاه
-----------------------------------------

                    شرق: شامگاه جمعه شایعه ای در فضای مجازی منتشر شد که حاکی از کشف و خنثی شدن یک عدد بمب آتش زا در مسجد کنی واقع در میدان هروی تهران بود. به نوشته «باشگاه خبرنگاران»، منبع این خبر «فارس» بوده است.به نوشته «باشگاه خبرنگاران» مرکز اطلاع رسانی پلیس تهران اعلام کرد: «جمعه شب پس از تماس با سامانه 110 و اعلام کشف کیفی مشکوک، حاوی بمب آتش زا در مسجد کنی، سریعا نیروهای چک و خنثی در محل حاضر شدند».اما دقایقی پس از انتشار این موضوع، «حسینعلی امیری» سخنگوی وزارت کشور در گفت وگو با «ایسنا» ضمن تکذیب این خبر، گفت: «تدابیر ویژه امنیتی برای شب های قدر درنظر گرفته شده است. معاون امنیتی وزارت کشور مسائل مربوط به امنیت تهران را رصد می کند و کنترل محسوس و نامحسوسی بر اماکن مذهبی در شب های قدر برقرار است».در همین حال «محسن همدانی» معاون امنیتی و انتظامی استاندار تهران با رد مطالب مطرح شده در فضای مجازی مبنی بر کشف و خنثی سازی بمب در مسجد کنی در تهران، گفت: «جعبه پیداشده مربوط به جعبه یک تلفن همراه کهنه، باتری، الکل و چند لامپ موتورسیکلت بود که اساسا ربطی به بمب ندارد».او افزود: «بررسی های ماموران چک و خنثی نیروی انتظامی اعزام شده به مسجد کنی، وجود بمب در محل را از اساس رد می کند». او تاکید کرد: «براساس بررسی های ماموران نیروی انتظامی، کشف بمب در مسجد کنی صحت ندارد».همچنین «عبدالرضا رحمانی فضلی» وزیر کشور با تاکید بر اینکه هیچ مسئله امنیتی در شب قدر وجود نداشته است، گفت: «نیروهای انتظامی، امنیتی و وزارت کشور در لیالی قدر کاملابر اوضاع مسلط هستند و تدابیر لازم را اندیشیده اند».به گزارش «ایرنا» او افزود: «آنچه مهم است امنیت مبتنی بر حضور جدی، دقیق و حساس مردم در صحنه است».وزیر کشور از مردم خواست با مشاهده هر نوع اقدام مشکوک یا کسب هر اطلاعاتی آن را به مراکز 110 و واحدهای امنیتی اطلاع دهند چراکه اطلاعات آنها به ماموران کمک می کند.
                