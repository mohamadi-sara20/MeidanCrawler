دو‌شنبه ۳ آبان ۱۳۹۵
-----------------------------------------
type_unknown
-----------------------------------------
مهلت به قرارگاه خاتم
-----------------------------------------

                    گروه اقتصاد: سخن از الگوی جدید قراردادهای نفتی است: «IPC»؛ میدان نفتی «آزادگان» هم موضوع قراردادها؛ آزادگان جذاب و پرطرفدار. قرار است مناقصه ای برگزار شود تا رقبا برای به دست آوردن این منبع پرانرژی بجنگند. چند رقیب اروپایی، آسیایی و دو رقیب ایرانی: قرارگاه خاتم الانبیا و ستاد اجرائی فرمان امام. آن طور که وزیر نفت ایران خبر داده، قرارگاه خاتم الانبیا فرصتی سه ماهه برای میدان آزادگان درخواست کرده و وزارت هم این فرصت را به آنها داده است. بیژن نامدارزنگنه گفته: «احتمالادر دی ماه باید این موضوع روشن شود. البته این درخواست از سوی ستاد اجرائی فرمان امام هم مطرح شد که با آن نیز موافق بودیم. البته قرارگاه نیست و شرکت هایی هستند.آنها هم خواستند با شرکت های درجه یک خارجی صحبت کنند».از او پرسیده اند: «آیا مناقصه میدان آزادگان به تاخیر می افتد یا خیر؟» و زنگنه گفته: «باید منتظر باشیم. ممکن است به موازات این اتفاقات رخ دهد. هنوز تصمیم نگرفته ایم». جذابیتی به وسعت آزادگانسومین و بزرگ ترین میدان نفتی جهان، آزادگان ایران است. در فاصله صدکیلومتری از غرب اهواز و در منطقه دشت آزادگان، میدانی نفتی است که در سال 1376 از سوی مدیریت اکتشاف شرکت ملی نفت ایران، در محدوده ای به وسعت 20 در 75 کیلومتر، کشف شده است. میدان آزادگان از شمال هم مرز میدان مجنون عراق است و حجم ذخیره درجای نفت خام این میدان، میانگین 33 میلیارد بشکه تخمین زده می شود. این همه جذابیت؛ اما چه فایده؟ دولت ایران پس از تحریم های بین المللی، با مشکلات فراوانی برای توسعه میادین نفتی از جمله این میدان روبه رو بوده است. نامحرمانی آمدند و به آزادگان دست پیدا کردند، اما عملیاتشان را نیمه رها کردند و رفتند یا از ایران اخراج شدند. آزادگان مهجور مانداین همه جذابیت تاکنون این میدان را به جایی نرسانده است. چینی ها، ژاپنی ها و فرانسوی ها دست ایران را در پوست گردو گذاشتند.وزارت نفت ایران، برای توسعه میدان آزادگان، با شرکت ژاپنی اینپکس، در سال 2001 میلادی قراردادی امضا کرد. هرچند پس از پنج سال فعالیت نکردن اینپکس، این قرارداد از سوی وزارت نفت ایران لغو شد. دولت مذاکره با روسیه و هند را هم در دستور کار قرار داد.از سال 2009 شرکت ملی نفت چین قراردادی برای اکتشاف و توسعه میدان نفتی آزادگان شمالی با دولت ایران امضا کرد. در نهایت بهره برداری از این میدان با سرمایه گذاری شرکت های ایرانی و ظرفیت تولید روزانه 25 هزار بشکه در تیر 1386 آغاز شد. پس از هفت سال تعلل برای توسعه میدان (نسبت به زمانی که اینپکس ایران را ترک کرد)، در مهر سال 1389 توسعه همه مخزن های میدان آزادگان به شرکت ملی نفت چین واگذار شد. قرارداد توسعه میدان آزادگان جنوبی به ارزش 2٫5 میلیارد دلار در قالب بیع متقابل، بین شرکت ملی نفت ایران و شرکت ملی نفت چین امضا شد. در نهایت با توجه به تغییرهای اعمال شده در طرح جامع توسعه (MDP)، عملیات اجرائی این طرح از شهریور سال 1391 هم زمان با تصویب طرح جامع تجدیدنظرشده توسعه میدان (RMDP) آغاز شد. براساس قرارداد، باید در 52 ماه حجم تولید از میدان به روزانه 320 هزار بشکه برای مدت سه سال افزایش پیدا می کرد؛ اما پس از گذشت حدود چهار سال، این طرح کمترین پیشرفتی نداشت. پس از حدود چهار سال از حضور شرکت ملی نفت چین در میدان آزادگان جنوبی، این شرکت به دلیل تعلل در توسعه این میدان مشترک با عراق در اردیبهشت 1393 خلع ید شد. مدیرعامل وقت شرکت ملی نفت ایران، رکن الدین جوادی، اعلام کرده بود: به دستور وزیر نفت، پیمانکار چینی طرح توسعه میدان آزادگان جنوبی، خلع ید و حکم برکناری آن ابلاغ شد. واقعیت آن بود که از مجموع 185 حلقه چاهی که باید براساس برنامه در فاز نخست توسعه این میدان به بهره برداری می رسید، تنها هفت حلقه چاه حفاری شد.فروردین 1395، وزارت نفت، خبر از انعقاد یک قرارداد بین شرکت ملی نفت ایران و توتال فرانسه برای توسعه این میدان منتشر کرد. جزئیات این قرارداد، محرمانه بوده، ولی به گفته سیدمحمود مرعشی، مجری توسعه میدان آزادگان در شرکت مهندسی و توسعه نفتی، میزان سرمایه گذاری این شرکت کمتر از پنج میلیارد دلار بوده و ازاین رو، شرکت ملی نفت مجبور است برای تامین مابقی هزینه ها، از سرمایه شرکت هایی همچون اینترپوز، وینچی، هیوندای و ماروبنی استفاده کند. آزادگان به داخلی ها می رسد؟ پس از چند ماه فشار منتقدان به دولت برای ممانعت از واگذاری برخی میادین نفتی به غربی ها، حالانام دو شرکت ایرانی؛ یعنی قرارگاه خاتم الانبیا و ستاد اجرائی فرمان امام به عنوان داوطلبان توسعه میدان نفتی آزادگان جنوبی اعلام شده است. در ماه هایی که گذشت، پس از مذاکره شرکت توتال با وزارت نفت برای توسعه میدان آزادگان جنوبی، موجی از انتقادهای جریان منتقد دولت درباره واگذاری پروژه های نفتی به خارجی ها راه افتاد. حالاکه نام این دو آمده، روشن شده هر دو مشتری، شریکی خارجی می خواهند.این میدان ریسکی بسیار اندک دارد؛ ابعاد و حجم ذخایرش تا حدود زیادی روشن است و به دست هرکس که بیفتد، تنها توسعه آن کافی است. توسعه هم که از دو راه امکان پذیر است؛ یکی حفر چاه و دیگری تکنولوژی بالای استخراج.از آنجا که توسعه میادین به تکنولوژی بالانیاز دارد، پرواضح است که احتمالاخاتم و ستاد فرمان امام هردو برای گسترش میدان، به خارجی ها نیازمندند. تلاش برای پیوستن غیراوپکی ها به اوپکبیژن زنگنه در همایش بررسی الزامات و چالش های قراردادهای مشارکت و ابزارهای مالی سرمایه گذاری در صنعت نفت در جمع خبرنگاران با اشاره به توافق اوپک، اظهار کرد: با توجه به اینکه اوپک به یک چارچوب توافقی رسیده، باید تلاش کنیم غیراوپک هم به این توافق بپیوندد.این عضو کابینه دولت با اشاره به مذاکراتی که بین کشورهای عضو اوپک و برخی از کشورهای غیرعضو اوپک انجام شده است، تاکید کرد: پیشنهاد اوپک به برخی از کشورهای غیرعضو مانند روسیه کاهش تولید نفت بوده که امیدواریم در ماه های آینده به یک توافق مشترک دست یابیم.وی درباره جلسه روسیه و عربستان، گفت: امیدواریم بتوانند به تفاهم برسند که روسیه و کشورهای غیراوپک، اوپک را همراهی کنند؛ به طور کلی هدف افزایش تولید نیست. نشست نوامبر، نشست اوپک است.وزیر نفت در ادامه در پاسخ به سوالی مربوط به دکل ها، بیان کرد: درباره دکل ها چیز جدیدی نشنیده ام. دکل هایی است که دولت قبل خرید کرده و این بحث ها وجود دارد.وی افزود: از ابتدای قرارداد، ایرانی ها باید شریک خارجی ها باشند. اگر ایرانی ها اصل قرارداد باشند، لزومی ندارد شرکت های خارجی به عنوان شریک قرارداد باشند؛ البته اگر خودشان تمایل داشته باشند ما مشکلی نداریم، اما اگر خارجی ها اصل قرارداد باشند، حتما باید شریک ایرانی داشته باشند و سپس باید تعیین شود قراردادها چطور باشد و ایرانی ها چطور باید بیشترین سهم را بگیرند و تکنولوژی بیشتر و به بهترین نحو تامین شود.وزیر نفت، ادامه داد: این قراردادها فرصت های زیادی برای ظرفیت های ایرانی ایجاد می کند و حداقل ایرانی ها به راحتی می توانند 70 درصد ارزش سرمایه گذاری را بگیرند و برای خودشان سابقه، اشتغال و ارزش افزوده ایجاد کنند. وی در پاسخ به این سوال که آیا مناقصه میدان آزادگان به تاخیر می افتد یا خیر، گفت: باید منتظر باشیم. ممکن است به موازات این اتفاقات رخ دهد. هنوز تصمیم نگرفته ایم.وزیر نفت با تاکید بر اینکه هدف وزارت نفت بالابردن ضریب بازیافت است، گفت: با چاه زدن هم می توان تولید کرد. متن قراردادهای نفتی هنوز نهایی نشده استوی در ادامه با اشاره به قراردادهای جدید نفتی، اظهار کرد: متن این قراردادها هنوز نهایی نشده و فعلادر مرحله تعیین صلاحیت شرکت های خارجی هستیم. هفته گذشته برخی شیطنت هایی کردند و گفتند فقط شرکت های خارجی برای این قراردادها دعوت شده اند و شرکت های داخلی حذف شده اند، درحالی که داخلی ها را قبلاتعیین صلاحیت کرده بودیم و اعلام کردیم 11 شرکت صلاحیت دارند و چنانچه باز هم درخواستی باشد، بررسی می کنیم. این مرحله برای خارجی ها بود و پس از اینکه ارزیابی صلاحیت ها تمام شود، متن آماده خواهد شد. اولتیماتوم زنگنه به هندی هازنگنه در ادامه با بیان اینکه فعلاقرارداد بای بک نداریم، بیان کرد: مهلت هندی ها تا سپتامبر بود و مدل آن بای بک نبود. پیشنهاد هندی ها از نظر مالی پذیرفتنی نبود و ممکن است به سرانجام نرسد و ممکن است ایران، هندی ها را کنار بگذارد.وزیر نفت تصریح کرد: در هر حال دوره های آخر است و به هندی ها اعلام کردیم باید پیشنهاد پذیرفتنی ارائه دهند. آنها همین ماه می آیند و امیدوارم همکاری با هندی ها حذف نشود، اما اگر مدل مالی آنها پذیرفتنی نباشد، مجبور به حذف آنها می شویم.وی درباره مشکل نقل و انتقال بانکی نیز گفت: برای قراردادهای جدید مشکل نقل و انتقال بانکی وجود ندارد. تهدید دوباره گازی پتروشیمی هازنگنه همچنین در پاسخ به پرسش دیگر مهر مبنی بر انتقاد شرکت های پتروشیمی از تغییر فرمولی ناعادلانه و غیرمنطقی برای فروش خوراک اتان، توضیح داد: از فرمول و قیمت های تعیین شده برای فروش اتان دفاع می کنم. این مقام مسئول، با بیان اینکه هم اکنون برای فروش یک میلیون تن اتان، چهار میلیون تن تقاضا در داخل کشور وجود دارد، تاکید کرد: اگر پتروشیمی ها فکر می کنند که قیمت های فعلی گران است، قطعا مزایده فراهم می کنیم و یک ونیم برابر قیمت های فعلی، خوراک اتان را به فروش می رسانیم. سود خالص دو شرکتی که اتان مصرف می کنند، در دو سال متوالی 48 و 51 درصد بوده است. وی تاکید کرد: هندی ها به دنبال سرمایه گذاری در اتان نبودند. من به آنها گفتم اگر این قیمت گاز گیر آوردید، من خریدار هستم. 8 هزار میلیارد دلار ثروت نفتی در کشور داریمبه گفته وزیر نفت، هفت تا هشت هزار میلیارد دلار ثروت نفتی زیر پاهای ما در کشور وجود دارد که در صورت اجرای قراردادهای جدید نفتی و طرح های بازیافت تا 12 هزار میلیارد دلار امکان افزایش دارد. براساس برنامه ریزی های انجام شده باید در برنامه پنج ساله ششم توسعه کشور بیش از 200 میلیارد دلار سرمایه گذاری در صنعت نفت شود که 130 میلیارد دلار آن برای بخش بالادستی است. وزیر نفت با بیان اینکه نفت، موتور محرکه سرمایه گذاری و توسعه کشور است، تاکید کرد، سرمایه گذاری در این صنعت باید با اقتصاد ملی پیوند داشته باشد. زنگنه با بیان اینکه با اجرای قراردادهای جدید نفتی صدها هزار شغل در کشور ایجاد خواهد شد، افزود: در فاینانس(تامین مالی) باید 80 درصد کالاو خدمات از خارج تامین می شد، اما در قراردادهای جدید نفتی این گونه نیست و تا صددرصد قابل تامین از داخل است.وزیر نفت با بیان اینکه سرمایه گذاری در هیچ بخش اقتصادی امکان مقایسه با صنعت نفت را ندارد، گفت: در صورت سرمایه گذاری در صنعت نفت، در پنج تا شش سال، اصل سرمایه گذاری قابل بازگشت است و در سال های بعد تا چندین برابر، سود کسب خواهد شد. وانت نیسان ها را باید بخریم و بسوزانیم!وزیر نفت همچنین در حاشیه این همایش با اشاره به ضرورت خرید کل وانت نیسان های کشور برای مدیریت مصرف سوخت، گفت: وانت نیسان ها را باید پس از خرید در ذوب آهن بسوزانیم! سایه سیاست بر قراردادهای نفتیمعاون وزیر نفت در امور بین الملل و بازرگانی نیز با بیان اینکه شرکت های نفتی بین المللی آماده سرمایه گذاری در ایران شده اند، گفت: مسائل سیاسی، جناحی و صنفی به حدی بر قراردادهای جدید نفتی تاثیرگذار بود که حدود یک سال طول کشید تا درباره این قراردادها اجماع حاصل شود.امیرحسین زمانی نیا افزود: پس از اجرای برنامه جامع اقدام مشترک (برجام) باید برای امضای قراردادهای جدید آمادگی می داشتیم، اما این امر به علت شرایط سیاسی به درازا کشید. سیاست زدگی دست های صنعت نفت را بسته استوی با بیان اینکه سیاست زدگی دست های صنعت نفت را بسته است، گفت: تمایل شرکت‎های خارجی برای همکاری با ایران نه به دلیل ذخایر نفت و گاز کشور، بلکه به این دلیل است که وجهه ایران در سطح بین المللی در حال تغییر و بازده سرمایه گذاری در پروژه های صنعت نفت ایران مطلوب است. هم اکنون ارزیابی شرکت‎های بین المللی برای حضور در مناقصه‎‎ قراردادهای نفتی ایران آغاز شده و در حال انجام است. به گفته زمانی نیا، مذاکرات جدی با شرکت‎های روسی، چینی و اروپایی در حال انجام است. در نشان دادن ظرفیت‎های خود ماهر نیستیمزمانی نیا با اشاره به اینکه ما در نشان دادن ظرفیت‎های خود ماهر نیستیم، گفت: پس از برنامه جامع اقدام مشترک (برجام) هیات های متعدد خارجی به ایران سفر کردند، اما واقعیت این است که ما برای آن تحول، آماده نبودیم.وی به روند طولانی اجماع سازی درباره قراردادهای جدید نفتی اشاره کرد و گفت: در ایران تصمیم گیری در اختیار یک نفر نیست، بلکه تصمیم گیری در لایه های مختلف انجام می شود که گاهی باعث زمان بر شدن امر تصمیم گیری می شود. 6 قرارداد جدید نفتی امضا می شوندمعاون امور توسعه و مهندسی شرکت ملی نفت هم در این همایش با بیان اینکه درحال حاضر با 10 شرکت بین المللی تفاهم نامه (MOU) امضا شده است، افزود: قرارداد شش شرکت دیگر هم به زودی امضا می شود.به گزارش خبرگزاری ها، غلامرضا منوچهری با بیان اینکه ایران دارای 157 میلیارد بشکه ذخایر نفت است، افزود: این به این معنی است که 150 میلیارد ذخایر قابل استحصال داریم؛ بنابراین هر چه بتوانیم اکتشاف جدید انجام دهیم یا با تکنولوژی های جدید بتوانیم ذخایر بیشتری برداشت کنیم و ضریب بازیافت را افزایش دهیم، سرمایه گذاری زیرزمینی ما نیز افزایش پیدا می کند. ورود شرکت های ناشناخته ممنوع شددیگر معاون وزیر نفت هم گفت: با تعیین ضوابط جدید، ورود شرکت های ناشناخته جهان به صنعت نفت و گاز ایران ممنوع می شود.علی کاردر در تشریح فراخوان جدید شرکت ملی نفت ایران به منظور ارزیابی صلاحیت شرکت های اکتشاف و تولید نفت و گاز بین المللی، گفت: از هفته گذشته به مدت یک ماه، فراخوانی برای ارزیابی صلاحیت شرکت های اکتشاف و تولید نفت و گاز خارجی ارائه شده است. معاون وزیر نفت با اعلام اینکه براساس این فراخوان تمامی شرکت های خارجی که علاقه مند به حضور در مناقصات نفتی ایران هستند، باید اطلاعات و مشخصات خود را در اختیار شرکت ملی نفت ایران قرار دهند، تصریح کرد: میزان تولید نفت و گاز، فعالیت در پروژه های نفت و گاز کشورهای مختلف جهان، استفاده از فناوری های نوین توسعه، بهره برداری و افزایش ضریب بازیافت از مهم ترین معیارهای ارزیابی صلاحیت شرکت های نفتی خارجی است.این عضو هیات مدیره شرکت ملی نفت با تاکید بر اینکه شرکت هایی که قرار است در مناقصات توسعه میادین نفت و گاز ایران حضور یابند، باید دست کم در یک نقطه از جهان یک پروژه تولید نفت و گاز اجرا کرده باشند، گفت: البته میزان تولید هم در رتبه بندی شرکت های نفتی خارجی بسیار مهم است.
                