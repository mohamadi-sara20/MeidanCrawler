سه‌شنبه ۲۶ بهمن ۱۳۹۵
-----------------------------------------
سرمقاله
-----------------------------------------
آمار نگران کننده
-----------------------------------------

                    بنابر گزارش آماری شرکت بی پی، مصرف گاز ایران در سال 2015 میلادی با حدود 191 میلیارد مترمکعب، 5،5 درصد از کل مصرف جهانی گاز بوده است. درصورتی که جمعیت ایران در همین سال حدود 1.1 درصد جمعیت جهان بوده است. در همین سال متوسط مصرف سرانه گاز طبیعی در جهان 473 مترمکعب و متوسط مصرف سرانه گاز در ایران دوهزارو 436 مترمکعب بوده است. اگر مصرف سرانه مان را با کشور پیشرفته و ثروتمندی مانند ایالات متحده آمریکا با تولید ناخالص ملی بسیار بالاتر از ما، مقایسه کنیم، مصرف سرانه این کشور در همان سال حدود دوهزارو 430 مترمکعب و کمی کمتر از ما بوده است. البته اگر بررسی وضعیت بهره وری انرژی مورد نظر باشد، عددهای گفته شده همه چیز را توضیح نمی دهد؛ چون در کل جهان کشورهای گرمسیر و سردسیر فقیر و غنی و با ساختارهای انرژی متفاوت وجود دارند. در ایران درحال حاضر حدود 70 درصد کل انرژی کشور از گاز طبیعی تامین می شود درحالی که در همه جای جهان چنین نیست و مثلادر چین بیش از 64 درصد انرژی مصرفی را زغال سنگ تشکیل می دهد؛ بنابراین برای مقایسه بهره وری انرژی بین کشورها، بهتر است از شاخص شدت انرژی که میزان کل انرژی مصرفی به ازای مقدار مشخصی از تولید ناخالص ملی را نشان می دهد، استفاده کنیم که ایران از این نظر جزء کشورهایی است که وضعیت خوبی ندارد. درهرحال آنچه مسلم است، بهره وری انرژی در ایران پایین است اما تجربه حذف یارانه ها و افزایش قیمت سوخت در سال 1389 به خوبی نشان داد این مسئله با افزایش قیمت حل نمی شود. قیمت گاز در ایران درحال حاضر چندان هم پایین نیست. افزایش قیمت بدون اقدامات دیگر فقط به شرایط رکود/ تورمی که گرفتار آن هستیم، دامن می زند. بسیاری از اقدامات غیرقیمتی در قوانین و دستورالعمل های مختلف پیش بینی شده بوده که متاسفانه کمتر اجرا شده است. ضمنا گازرسانی به همه مصرف کنندگان خانگی در سراسر کشور و مناطق مختلف بدون توجه به منطق اقتصادی آن سیاست وزارت نفت بوده است و مردم تقصیری در اینکه چرا مصرف کننده گاز شده اند، ندارند. مقایسه های فنی اقتصادی نشان می دهد مثلادر خیلی از مناطق با هزینه کمتری نسبت به گازرسانی، می شد و می شود انرژی های موجود در محل مثل خورشیدی، بادی یا بیولوژیک را توسعه داد، ولی توجهی به این مطالعات و مقایسه ها نمی شود. قبل از هر چیز و قبل از اینکه یقه مردم را بگیریم باید برنامه درستی برای انرژی داشته باشیم، باید منطق فنی اقتصادی را جایگزین تصمیمات شخصی کنیم. دولت باید مسئله بهره وری انرژی را جدی بگیرد و مصوبات زیادی که در این زمینه وجود دارد، اجرا شود. درحال حاضر متولی بهره وری انرژی، دستگاه های تولید انرژی هستند و این درست نیست؛ چون این دستگاه ها فقط هرگاه کمبود دارند یاد بهره وری می افتند و بعد یادشان می رود. باید امکانات و ابزار مصرف بهینه در اختیار مردم قرار گیرد و بعد مشترکان پرمصرف را مجازات کنیم. ضمنا باید به مسئله انرژی یکپارچه نگاه کرد تا بتوان به حل مشکلاتش پرداخت؛ گاز هم یکی از حامل های انرژی است. موضوع فرهنگ سازی در این حوزه، حرف تازه ای نیست و حداقل 20 سال در کشور سابقه دارد و فعالیت هایی هم صورت گرفته است. راه کارهای روشنی هم وجود دارد، اما آنها عمل نمی شود.برای مثال، در همان اوایل دولت یازدهم وزیر نفت اعلام کرد (قریب به این مضمون) که اگر سرمایه گذارانی بیایند و حدود 20 میلیون بخاری گازسوز موجود را با بخاری های گازسوز با راندمان بالا(که در دنیا وجود دارد) جایگزین کنند، دولت حمایت می کند، چون محاسبه شده بود حتی اگر بخاری های با راندمان بالارا مجانی هم بدهیم و بخاری های کهنه را جمع کنیم، در دو، سه سال از محل صرفه جویی گازی که در سطح کشور ایجاد می شود، هزینه اش جبران می شود. اما چه شد؟ زمستان یاد این حرف ها می افتیم و با وزش نسیم بهاری فراموشمان می شود. شرکت هایی را من می شناسم که سال هاست تلاش می کنند سیستم هوشمندکردن شوفاژخانه ها را پیاده و از محل صرفه جویی حاصله هزینه شان را بازیافت کنند و هیچ حمایتی از ایشان نمی شود.لازم است مردم عزیزمان هم مصرفشان را کنترل کنند. دلیلی ندارد در شرایط سرمای سخت که ممکن است بخشی از هم وطنان گرفتار کمبود باشند یا با خوابیدن صنایع خسارت به کشور وارد شود، ما همه اتاق هایمان را گرم نگه داریم و با لباس تابستانی در خانه باشیم. اما در شرایطی صنعت نفت میلیون ها مترمکعب در روز گاز غنی را به مشعل می فرستد و می سوزاند و محیط زیست خوزستان را نابود کرده است آن وقت نمی شود به سادگی به مردم بگوییم مصرف نکنند. علاوه بر این، دولت باید به مردم کمک کند که بهینه مصرف کنند. دراین میان گرفتار پوپولیسم هم هستیم. پوپولیسم این است که به هرجایی که منطق ندارد خط لوله گاز می بریم که نماینده با قول گازآوردن (و نه تامین انرژی بهینه و مناسب)، از مردم رای بگیرد.به هر تقدیر، صورت مسئله روشن است. در سرمای زمستان مردم اولویت دارند. مگر می شود برای مردم گازرسانی کرد و بعد سایر حامل های انرژی را هم در مناطق گازرسانی شده از دسترس مردم دور کرد و امکانات ارتقای کارایی انرژی را هم برای مردم فراهم نکرد و بعد در زمستان هم به آنها گاز نداد. به نظر من اگر حساب وکتابی بود مردمی که گازشان قطع شده و صدمه دیده اند، باید می رفتند از شرکت گاز شکایت می کردند و خسارت می گرفتند.درباره کنترل و محدودکردن مصرف که مثلامردم گاز را به مصارف فانتزی مثل شومینه و تراس و فضای باز نرسانند هم کارهای زیادی می توان کرد که بازهم بر عهده شرکت ملی گاز است. الان در بسیاری از کشورها کنتورهای هوشمند نصب و حتی کل شبکه را هوشمند می کنند که از طریق آن می شود حتی سهمیه روزانه یا ماهانه تعیین و تعریف کرد که اگر مصرف بیش از آن شد، قطع شود و آنگاه باید اطلاع رسانی کرد که مردم بدانند و مصرفشان را رعایت کنند. درباره پتروشیمی هایی که متاسفانه گاز خوراکشان قطع شده و خسارات سنگینی دیده اند هم مشکل از جایی دیگر است. چه درباره پتروشیمی ها و چه درباره سایر مصرف کنندگان صنعتی و غیرصنعتی، قراردادهای تامین گاز، ترکمانچایی و یک طرفه است و سیستم رگولاتوری هم وجود ندارد. ببینید، چطور وقتی گاز ارسالی به ترکیه را قطع می کنیم یا گاز را با کیفیت غیراستاندارد تحویلشان می دهیم، شرکت بوتاش می رود در دادگاه ها شکایت می کند و خسارت می گیرد. چرا قراردادهای داخلی نباید این طور باشد که مسئولیت همه روشن باشد و کسی جور دیگری را نکشد؟ آن وقت وزارت نفت و شرکت گاز هم می روند کارهایشان را درست انجام می دهند که گاز کسی را قطع نکنند. وقتی هزینه کم کاری سازمانی به دیگری منتقل می شود، آن وقت آن سازمان دغدغه لازم را نخواهد داشت. دغدغه های عاطفی و حسن نیت های ملی که البته وجود دارد قابل احترام است، اما اینها نهادهای سنتی است که برای جامعه پیچیده امروزی کفایت نمی کند و باید به نهادهای مدرن قانونی و ساختاری تبدیل شود. کدام رگولاتور یا قاعده گذاری وجود دارد که بر این قراردادها و اجرای درست آنها بین عرضه کننده انحصاری و مصرف کنندگان کنترل و نظارت کند؟ اگر قراردادهای روشنی وجود داشته باشد و سیستم های هوشمند هم نصب شود، عرضه کننده هم می تواند در متن قرارداد به ویژه در فصل اوج مصرف میزان تحویل مشخصی را متعهد شود که مصرف کننده نیز تکلیف خود را بداند و به دنبال بهینه کردن مصرف خود در محدوده تعهدشده برود.مسلما در وضعیت اخیر، قطع گاز ترکمنستان هم موثر بوده است اما باید سوال کرد چرا باید قطع می شد؟ آیا حداقل تا وقتی که از تامین گاز کافی در شرایط اوج مصرف در همه نقاط کشور مطمئن نبودیم یا وقتی هنوز نتوانسته ایم به هردلیل بعد از چندین سال خط لوله های مربوطه مثل دامغان به نکا را تکمیل کنیم که مردم لنگ نمانند یا هنوز به هردلیل بعد از چندین سال، برنامه های لازم برای حل مشکل اوج مصرف را انجام نداده ایم، بهتر نبود با ترکمن ها کنار می آمدیم؟ آیا به هیچ وجه نمی شد کنار آمد؟ آیا زمان برای به هم ریختن ساختار بین الملل گاز مناسب بود؟ آیا کنارآمدن با ترکمن ها کم هزینه تر بود یا چندین میلیارد دلار خسارت مستقیم و غیرمستقیم و عدم النفع هایی که با قطع گاز بعضی از مردم و نیروگاه ها و صنایع به کشور وارد شده است؟ اینها سوالاتی است که باید از سوی مراجع مستقلی در کشور پیگیری شود. اگر مصرف کنترل و بهینه شود، آن وقت باید به فکر سیاست گذاری برای استفاده بهینه از گاز مازاد افتاد و البته در سیاست های گازی هم نباید دچار اشتباه بشویم. اینکه بعضا گفته می شود روش هایی مانند تبدیل گاز به جی تی ال میلیاردها دلار درآمد برای کشورهایی نظیر قطر ایجاد کرده است، باید گفت قطر نمی تواند الگوی ما باشد. قطر یک کشور بسیار کوچک گرمسیر با یک میلیون جمعیت است. ثانیا کارایی و اقتصادی بودن جی تی ال هنوز زیر سوال است. با توجه به اینکه قطر مصرف داخلی گاز قابل توجهی ندارد و جزیره است و گازش را به راحتی با خط لوله نمی تواند به همه جا منتقل کند و درحالی که بازار LNG هم اشباع است، ممکن است جی تی ال برای قطر صرف داشته باشد، ولی برای ما معلوم نیست به صرفه باشد. قطر یک پالایشگاه 120 هزاربشکه ای جی تی ال با شرکت شل دارد و یک پالایشگاه دیگر شامل دو واحد 17 یا 18 هزاربشکه ای با شرکت ساسول آفریقای جنوبی که اطلاعات آنها به شدت کنترل می شود چون ظاهرا دچار مشکلاتی هستند و اقتصادی بودنشان نیز مورد تردید است و به همین دلیل در سال های اخیر چندین پروژه دیگری که قرار بود در قطر به وسیله شرکت های آمریکایی و اروپایی سرمایه گذاری شود، منتفی شد و فعلادر جای دیگری از دنیا نیز پروژه جدی جی تی ال مطرح نیست. قویا معتقد هستم و در گزارش تحقیقی که قبلادر این زمینه تهیه کرده ام، نوشته ام کشوری با حجم ذخایر گازی ایران حتما باید تحقیقات و تحولات «جی تی ال» به عنوان یک فناوری گازی را دنبال کند و حتی یک واحد کوچک تحقیقاتی یا پایلوت داشته باشد کمااینکه اغلب شرکت های بزرگ نفتی چنین پایلوت تحقیقاتی را دارند، اما پالایشگاه بزرگ به ویژه در قیمت های فعلی نفت خام به مصلحت نیست. بگذریم از اینکه اگر قطر به تکنولوژی مربوطه دسترسی داشته است ما معلوم نیست فعلادسترسی داشته باشیم.درباره کنترل و محدودکردن مصرف که مثلامردم گاز را به مصارف فانتزی مثل شومینه و تراس و فضای باز نرسانند هم کارهای زیادی می توان کرد که بازهم بر عهده شرکت ملی گاز است. الان در بسیاری از کشورها کنتورهای هوشمند نصب و حتی کل شبکه را هوشمند می کنند که از طریق آن می شود حتی سهمیه روزانه یا ماهانه تعیین و تعریف کرد که اگر مصرف بیش از آن شد، قطع شود و آنگاه باید اطلاع رسانی کرد که مردم بدانند و مصرفشان را رعایت کنند. درباره پتروشیمی هایی که متاسفانه گاز خوراکشان قطع شده و خسارات سنگینی دیده اند هم مشکل از جایی دیگر است. چه درباره پتروشیمی ها و چه درباره سایر مصرف کنندگان صنعتی و غیرصنعتی، قراردادهای تامین گاز، ترکمانچایی و یک طرفه است و سیستم رگولاتوری هم وجود ندارد. ببینید، چطور وقتی گاز ارسالی به ترکیه را قطع می کنیم یا گاز را با کیفیت غیراستاندارد تحویلشان می دهیم، شرکت بوتاش می رود در دادگاه ها شکایت می کند و خسارت می گیرد. چرا قراردادهای داخلی نباید این طور باشد که مسئولیت همه روشن باشد و کسی جور دیگری را نکشد؟ آن وقت وزارت نفت و شرکت گاز هم می روند کارهایشان را درست انجام می دهند که گاز کسی را قطع نکنند. وقتی هزینه کم کاری سازمانی به دیگری منتقل می شود، آن وقت آن سازمان دغدغه لازم را نخواهد داشت. دغدغه های عاطفی و حسن نیت های ملی که البته وجود دارد قابل احترام است، اما اینها نهادهای سنتی است که برای جامعه پیچیده امروزی کفایت نمی کند و باید به نهادهای مدرن قانونی و ساختاری تبدیل شود. کدام رگولاتور یا قاعده گذاری وجود دارد که بر این قراردادها و اجرای درست آنها بین عرضه کننده انحصاری و مصرف کنندگان کنترل و نظارت کند؟ اگر قراردادهای روشنی وجود داشته باشد و سیستم های هوشمند هم نصب شود، عرضه کننده هم می تواند در متن قرارداد به ویژه در فصل اوج مصرف میزان تحویل مشخصی را متعهد شود که مصرف کننده نیز تکلیف خود را بداند و به دنبال بهینه کردن مصرف خود در محدوده تعهدشده برود.مسلما در وضعیت اخیر، قطع گاز ترکمنستان هم موثر بوده است اما باید سوال کرد چرا باید قطع می شد؟ آیا حداقل تا وقتی که از تامین گاز کافی در شرایط اوج مصرف در همه نقاط کشور مطمئن نبودیم یا وقتی هنوز نتوانسته ایم به هردلیل بعد از چندین سال خط لوله های مربوطه مثل دامغان به نکا را تکمیل کنیم که مردم لنگ نمانند یا هنوز به هردلیل بعد از چندین سال، برنامه های لازم برای حل مشکل اوج مصرف را انجام نداده ایم، بهتر نبود با ترکمن ها کنار می آمدیم؟ آیا به هیچ وجه نمی شد کنار آمد؟ آیا زمان برای به هم ریختن ساختار بین الملل گاز مناسب بود؟ آیا کنارآمدن با ترکمن ها کم هزینه تر بود یا چندین میلیارد دلار خسارت مستقیم و غیرمستقیم و عدم النفع هایی که با قطع گاز بعضی از مردم و نیروگاه ها و صنایع به کشور وارد شده است؟ اینها سوالاتی است که باید از سوی مراجع مستقلی در کشور پیگیری شود. اگر مصرف کنترل و بهینه شود، آن وقت باید به فکر سیاست گذاری برای استفاده بهینه از گاز مازاد افتاد و البته در سیاست های گازی هم نباید دچار اشتباه بشویم. اینکه بعضا گفته می شود روش هایی مانند تبدیل گاز به جی تی ال میلیاردها دلار درآمد برای کشورهایی نظیر قطر ایجاد کرده است، باید گفت قطر نمی تواند الگوی ما باشد. قطر یک کشور بسیار کوچک گرمسیر با یک میلیون جمعیت است. ثانیا کارایی و اقتصادی بودن جی تی ال هنوز زیر سوال است. با توجه به اینکه قطر مصرف داخلی گاز قابل توجهی ندارد و جزیره است و گازش را به راحتی با خط لوله نمی تواند به همه جا منتقل کند و درحالی که بازار LNG هم اشباع است، ممکن است جی تی ال برای قطر صرف داشته باشد، ولی برای ما معلوم نیست به صرفه باشد. قطر یک پالایشگاه 120 هزاربشکه ای جی تی ال با شرکت شل دارد و یک پالایشگاه دیگر شامل دو واحد 17 یا 18 هزاربشکه ای با شرکت ساسول آفریقای جنوبی که اطلاعات آنها به شدت کنترل می شود چون ظاهرا دچار مشکلاتی هستند و اقتصادی بودنشان نیز مورد تردید است و به همین دلیل در سال های اخیر چندین پروژه دیگری که قرار بود در قطر به وسیله شرکت های آمریکایی و اروپایی سرمایه گذاری شود، منتفی شد و فعلادر جای دیگری از دنیا نیز پروژه جدی جی تی ال مطرح نیست. قویا معتقد هستم و در گزارش تحقیقی که قبلادر این زمینه تهیه کرده ام، نوشته ام کشوری با حجم ذخایر گازی ایران حتما باید تحقیقات و تحولات «جی تی ال» به عنوان یک فناوری گازی را دنبال کند و حتی یک واحد کوچک تحقیقاتی یا پایلوت داشته باشد کمااینکه اغلب شرکت های بزرگ نفتی چنین پایلوت تحقیقاتی را دارند، اما پالایشگاه بزرگ به ویژه در قیمت های فعلی نفت خام به مصلحت نیست. بگذریم از اینکه اگر قطر به تکنولوژی مربوطه دسترسی داشته است ما معلوم نیست فعلادسترسی داشته باشیم.
                