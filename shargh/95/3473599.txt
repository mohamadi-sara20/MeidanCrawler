شنبه ۱۳ آذر ۱۳۹۵
-----------------------------------------
type_unknown
-----------------------------------------
واکنش ایران به تمدید تحریم های 10 ساله
-----------------------------------------

                    شرق: یک گام بیشتر تا اجرائی شدن مصوبه تمدید قانون تحریم های 10 ساله علیه ایران باقی نیست. سنا نیز همچون مجلس نمایندگان با اکثریت قاطع به تمدید این گروه از تحریم ها رای مثبت داد. صحبت از همان تحریم هایی است در سال 1996 تصویب شد و سرمایه گذاری بالاتر از 20 میلیون دلار خصوصا در بخش انرژی ایران را ممنوع کرد. 99 سناتور در حالی به این قانون رای دادند که دو هفته پیش مجلس نمایندگان با 419 رای موافق و تنها یک مخالف (برنی سندرز تنها سناتور دموکراتی بود که به این طرح رای نداد) این تحریم ها را تا سال 2026 تمدید کرد. گویا دیگر امیدی به وتوی باراک اوباما، رئیس جمهور ایالات متحده نیست. یک مقام ارشد کاخ سفید که نامش فاش نشده به پایگاه خبری هیل گفته که اوباما این طرح را امضا خواهد کرد. به گفته این مقام آگاه «دولت آمریکا معتقد است این اقدام کنگره، توافق هسته ای با ایران را نقض نمی کند، بنابراین شرایط لازم را برای به امضارسیدن از سوی رئیس جمهور دارد». البته رای بالای کنگره به این مصوبه، اوباما را آچمز کرده و او می داند وتو نیز اثربخش نیست و با وتو مجدد کنگره مواجه می شود. ازهمین رو است که جاش ارنست، سخنگوی کاخ سفید می گوید: «بسیاری از اعضای کنگره نشان دادند از این قانون پیشنهادی (تمدید تحریم های ایران) قویا حمایت می کنند؛ زیرا معتقدند دولت باید قدرت لازم را جهت اعمال مجازات مالی علیه ایران داشته باشد. آنچه می توانم به شما بگویم این است که این دولت از اختیارات قابل توجهی برای اعمال تحریم ها علیه ایران استفاده و آنها را حفظ کرده است؛ زیرا برنامه موشکی بالستیک آنها مغایر با قطع نامه شورای امنیت سازمان ملل است و حمایت آنها از تروریسم (مقاومت) ادامه دارد و دولت ایران تمایل دارد مرتبا حقوق بشر را نقض کند؛ بنابراین، این دولت بارها مجازات مالی و تحریم هایی را علیه ایران به خاطر این رفتار اعمال کرده است. ما اختیارات زیادی داریم و درباره استفاده از آنها نیز ابایی نداریم». این اظهارات در حقیقت دفاعی از عملکرد دولت اوباماست، اما هیچ اشاره ای به وتوکردن این قانون ندارد. به عبارت دیگر، کار از دست دولت اوباما خارج شده و این در حالی است که مقامات ایرانی تصویب قانون مذکور را نقض آشکار برجام می دانند.نقض صریح برجامبهرام قاسمی، سخنگو و رئیس مرکز دیپلماسی عمومی و رسانه ای وزارت امور خارجه کشورمان در این باره اعلام کرد: «مصوبه اخیر مجلس نمایندگان و سنای آمریکا برای تمدید تحریم ها علیه ایران مخالف برجام و تعهدات آمریکا در حقوق بین الملل مبنی بر مداخله نکردن در روابط داخلی و بین المللی سایر کشورهاست. براساس اصول اولیه حاکم بر روابط بین الملل، دولت آمریکا مسئول اجرای تعهدات بین المللی آن کشور است و تحولات سیاسی داخل آمریکا و ارتباطات میان قوای مقننه و مجریه آن کشور نمی تواند توجیهی برای اهمال یا استنکاف از اجرای تعهدات بین المللی آن کشور محسوب شود».قاسمی با اشاره به اینکه «رئیس جمهور ایالات متحده در برجام پذیرفته است با استفاده از همه اختیارات خود، از قانونی و اجرائی شدن موارد مخالف برجام، از جمله مصوبه اخیر کنگره، جلوگیری کند» گفت: «جمهوری اسلامی ایران نشان داده است به توافقات بین المللی خود پایبند است، ولی برای همه شرایط پیش بینی های متناسب را کرده و آمادگی لازم برای پاسداری موثر، قوی و مدبرانه از حقوق مردم ایران در هر شرایطی را ایجاد کرده است». به گفته او، وزارت خارجه ایران، رفتار دولت آمریکا در این زمینه را دقیقا رصد و به هیئت نظارت بر اجرای برجام گزارش داده تا آنها اقدامات مقتضی را انجام دهند. همان اقداماتی که علی اکبر صالحی، رئیس سازمان انرژی اتمی کشورمان هفته قبل در مورد آن گفت: «پیش بینی های لازم شده است».این مقام مسئول ایرانی در مصاحبه ای با تاکید بر اینکه «این تمدید عملانقض صریح «برجام» است، به ویژه اگر اجرائی و عملیاتی شود»، گفت: «ای اس آ یا تحریم های 10 ساله اکنون وجود دارد، اما رئیس جمهور آمریکا آن را ملغی اثر کرده است و فعلاآثاری مترتب بر آن واقف نیست، اما اگر دوباره عملیاتی و اجرائی شود، نقض صریح برجام است». او که پیش تر هم گفته بود هیات نظارت بر اجرای برجام همه پیش بینی های لازم را انجام داده است، بار دیگر گفت: «این گونه نبوده است که ما در خلاپیش رفته و عمل کرده باشیم؛ چون که پیش بینی های لازم را کرده ایم، اما فعلانمی خواهیم اعلام کنیم چه کار خواهیم کرد؛ چون این موضوع را گذاشته ایم تا مسئولان نظام در زمان مقرر بنا به تشخیص به ما اعلام کنند و ما هم اقدامات لازم را انجام خواهیم داد».از دیپلماسی تا بازدارندگیمقامات ایرانی در حالی از نقض برجام سخن می گویند و درباره واکنش مناسب به آن فکر می کنند که برخی در آمریکا اساسا تمدید تحریم های مذکور را نشانه نقض برجام نمی دانند؛ برای مثال یک مقام کاخ سفید که نامش فاش نشده به رویترز گفته است: «ما فکر نمی کنیم تمدید قانون تحریم های ایران ضرورتی داشته باشد و معتقد نیستیم که تمدید دقیق آن توافق هسته ای را نقض خواهد کرد». براساس برجام باید همه تحریم هایی که به بهانه برنامه هسته ای ایران وضع شده بود، لغو شود و آمریکایی ها اکنون می خواهند تحریم های حقوق بشری و آن گروه از تحریم ها که به بهانه برنامه موشکی ایران و تروریسم اعمال شده به قوت خود باقی بماند؛ برای مثال «میتچ مک کونل»، رهبر اکثریت سنا مدعی شده «به دلیل فعالیت های تهاجمی ایران و تلاش دولت ایران جهت اعمال نفوذ بیشتر در منطقه، این تحریم ها ضروری است. از دولت ترامپ و کنگره جدید انتظار می رود که در سیاست های کلی در قبال ایران تجدیدنظر کنند». «گری پترز» سناتور دموکرات ایالت میشیگان نیز، دراین باره به نیویورک تایمز گفته: «این رژیم تحریم ها، ضامن پاسخ گویی ایران است و امنیت ما را تقویت کرده و از خصومت های ایران در قبال متحدان ما به ویژه اسرائیل جلوگیری می کند. دیپلماسی همیشه اولویت ماست. اما در خلاجوابگو نیست. دیپلماسی تنها زمانی جواب می دهد که با بازدارندگی قابل اعتمادی همراه باشد».گفتنی است، آنها منع فروش هواپیماهای مسافربری به ایران را نیز در همین راستا مطرح کردند. این طرح نیز در مجلس نمایندگان تصویب شده و اگر در سنا تایید و به امضای اوباما برسد، اجرائی خواهد شد.مقابله به مثل در مجلسمقامات ایرانی به روشی که آمریکایی ها در پیش گرفته اند معترض هستند و شاهد بودیم که علاوه بر سخنگوی وزارت امور خارجه و رئیس سازمان انرژی اتمی، مجلس نیز به این رویه واکنش نشان داد و در پی تهیه طرحی دوفوریتی برای ممنوعیت استفاده از کالاهای آمریکایی برآمد. بهروز نعمتی، سخنگوی هیات رئیسه مجلس، دراین باره گفت: «یکی از این اقدامات مجلس شورای اسلامی در مقابله با این اقدام (تمدید تحریم های 10 ساله) تهیه قطع نامه ای است که به امضای 220 نفر از نمایندگان رسیده و اقدام دیگر، تهیه طرح دوفوریتی ممنوعیت استفاده از کالاهای آمریکایی است که به هیات رئیسه تقدیم می شود و این پاسخی به تصمیم مجلس آمریکاست».محمدرضا عارف، رئیس فراکسیون امید، نیز در واکنش به مصوبه اخیر کنگره گفت: «جمهوری اسلامی ایران ضمن پایبندی به تعهدات بین المللی، مطمئنا واکنشی جدی را در برابر این اقدام سنای آمریکا نشان خواهد داد و مانند گذشته راه خود را با توجه به منافع ملی ادامه می دهد».اکبر رنجبرزاده، عضو هیات رئیسه مجلس، نیز از تهیه طرحی سه فوریتی برای تکلیف دولت به ازسر گیری فعالیت صلح آمیز هسته ای خبر داد و گفت که این طرح در جلسه علنی روز یکشنبه مجلس مطرح خواهد شد.برخی دیگر از نمایندگان مجلس و چهره های سیاسی نیز واکنش هایی نشان دادند؛ واکنش هایی که گویا اصلابد به دل مقامات آمریکایی نمی آورد و تغییر در موضع آنها ایجاد نمی کند. «کریس کوونز»، سناتور دموکرات ایالت دلاویر، روز پنجشنبه در پی تصویب قانون تمدید تحریم ها به نیویورک تایمز گفته بود: «در ایران شاهد خودنمایی های تهاجمی تندروها خواهیم بود. من انتظار دارم که جان کری تماس سفت وسختی با ظریف داشته باشد». این مطلب را یک سناتور دموکرات و درحالی که هنوز اوباما در راس کار است، می زند بنابراین قابل پیش بینی است که با شروع کار دونالد ترامپ و قدرتمند ترشدن جمهوری خواهان که از ابتدا مخالف برجام بوده اند، اوضاع بدتر می شود. روشن است که ایران نسبت به این گونه اقدامات طرف آمریکایی سکوت نمی کند و پاسخ های احتمالی وضعیت را پیچیده تر خواهد کرد. نگرانی از همین پیچیده شدن شرایط است که جان برنان، رئیس سازمان سیا، به جایی می رسد که درباره پاره کردن توافق هسته ای و نتایج فاجعه بار آن هشدار دهد.بااین حال سناتور باب کورکر که از نامزدان احتمالی تصدی وزارت خارجه ترامپ است، اعتقاد دارد تمدید تحریم های ایران به آنها این توانایی را می دهد تا تحریم های لازمی را که اوباما برای اجرای برجام برداشته بود اجرائی کنند و ابزار لازم برای فشار به ایران را در اختیار داشته باشند. به هرحال هنوز دولت در دست اوباماست و در 10 روز آینده مشخص می شود که او در این خصوص چه تصمیمی گرفته و آیا آخرین تلاش های خود را برای پایبندماندن به برجام به کار می گیرد یا خیر.این فقط ایران نیست که منتظر تصمیم اوباما و اقدام نهایی آمریکا در این خصوص است، اتحادیه اروپا نیز دیروز اعلام کرد فعلاواکنشی نسبت به تصویب طرح تمدید قانون تحریم های ایران در کنگره آمریکا نشان نمی دهد. «مایا کوشیاجانسیچ»، سخنگوی این اتحادیه، گفت: «در ارتباط با تحریم هایی که سنای آمریکا تایید کرد، ما تصمیم سنا را مورد توجه قرار داده و اکنون که طرح به کاخ سفید ارسال شده، تا تکمیل روند تقنینی منتظر می مانیم. به همین جهت در این مرحله اقدام بیشتری انجام نمی دهیم».
                