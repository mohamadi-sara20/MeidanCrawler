پنج‌شنبه ۱۵ مهر ۱۳۹۵
-----------------------------------------
type_unknown
-----------------------------------------
مطمئنا روحانی کاندیدای ما نخواهد بود
-----------------------------------------

                    شرق: محمدرضا باهنر در نشست خبری روز گذشته خود، در پاسخ به سوال «شرق» درباره اینکه چند روز پیش در گفت وگویی مطرح کردید نامزدهایی که قبلادر انتخابات ریاست جمهوری شکست خورده اند، در انتخابات سال بعد شرکت نکنند، آیا این صحبت برای هموارکردن راه خودتان برای کاندیداشدن است، گفت: «من قبل از هموارکردن راه برای خودم، چند سنگ بزرگ در راهم انداخته ام و اعلام کرده ام قطعا کاندیدا نخواهم بود، البته فعال هستم و از یک کاندیدای مقبول و کارآمد حمایت می کنم. اینکه گفتم آنها که قبلاآمدند مصلحت نیست، دوباره بیایند یک بیان عام نیست، همان طور که بعضی از آنها را هم بررسی می کنیم؛ اما این روشن است که اصولگرایان حتما در مقابل کاندیدای اصلاح طلب یک نامزد معرفی خواهند کرد». دبیر کل جامعه اسلامی مهندسین همچنین در پاسخ به این سوال «شرق»، درباره اینکه به نظر می رسد طیف احمدی نژاد برای انتخابات شورای شهر دورخیز کرده اند، آیا آنها رقیب جدی تری در مقایسه با اصلاح طلبان برای شما هستند، افزود: «انتخابات شوراها با ریاست جمهوری در یک روز است؛ ولی جنس شان متفاوت است. به نظر ما در این مورد بیش از اینکه مسائل سیاسی باشد، باید فرد برگزیده شده، عالم به مسائل شهری باشد و چون بحث شورا مسئله ای علمی است، به نظر ما باید افرادی که به صحنه می آیند کارآمدی داشته باشند و انسان های به شدت دست پاکی باشند».او گفت: «اینکه بگویم احمدی نژاد اگر وارد انتخابات شوراها بشود یا نشود مصلحت است یا نه را نمی دانم و این را هم نمی دانم اگر وارد شود، رقیب ما می شود یا نه؛ به هرحال در این زمینه ما حتی با اصلاح طلبان نمی خواهیم رقابت سیاسی کنیم، بلکه باید رقابت کارآمدی داشته باشیم». نایب رئیس پیشین مجلس ادامه داد: «از اول هم در شوراها معتقد بودیم تا جایی که می توانیم نباید سیاسی و جناحی نگاه کنیم، چون وقتی خیلی سیاسی می شود، مشکل به وجود می آید؛ برای مثال در تهران که اصولگرایان و اصلاح طلبان تقریبا با یکدیگر مساوی هستند، هر روز تن و بدن شهردار یا رئیس شورای شهر می لرزد؛ اما اگر شهردار و رئیس با رای قاطع و غیرمتزلزل بالابیایند، قطعا خدمات بیشتری انجام می شود». باهنر با اشاره به صحبت های سخنگوی جبهه پیروان خط امام و رهبری مبنی بر اینکه «ما تهران و پنج کلان شهر شامل مشهد، اصفهان، تبریز، شیراز و اهواز را برای انتخابات شوراها مد نظر قرار داده ایم و برای آنها نامزد تعیین می کنیم»، گفت: «بنده چنین نظری ندارم و این چنین ورود نخواهم کرد و از بالادستوری عمل نمی کنیم و البته کمک و هدایت هایی برای انتخاب هایشان خواهیم داشت». نیامدن احمدی نژاد به نفع مملکت استمحمدرضا باهنر درباره منع احمدی نژاد از حضور در انتخابات ریاست جمهوری آینده و تاثیر آن بر جناح های سیاسی کشور گفت: «نیامدن آقای احمدی نژاد به نفع مملکت است و هرکس در کشور زندگی می کند، از این اتفاق سود خواهد برد. شاید به خاطر همین مصلحت بود که مقام معظم رهبری به او توصیه کردند در انتخابات شرکت نکند، البته این مسئله امر و نهی نبود بلکه نظری مشورتی و مصلحت اندیشی بود که بعد از علنی شدن این خبر، آقای احمدی نژاد هم نامه ای نوشت و اعلام کرد قصد ورود به انتخابات را ندارد». او افزود: «نیامدن احمدی نژاد در صحنه انتخابات تاثیرات مختلفی دارد، او در جریان اصولگرا مخالفان و موافقان جدی داشت و روشن بود که اگر در صحنه باشد، اختلافات درون اصولگرایان زیاد می شود و دست کم نمی توان این اختلافات را از بین برد. از طرفی هم احمدی نژاد می تواند آرای روحانی را با شعارها و برنامه های گذشته و شعارهای جدید خود از بین ببرد».دبیر کل جامعه اسلامی مهندسین با بیان اینکه فعالان سیاسی باید برنامه های خود را منهای احمدی نژاد تنظیم کنند، گفت: «یک وضعیت این است که احمدی نژاد کلاسکوت کند یا اینکه گرایش ها را به سمتی ببرد و از کسی حمایت کند.
                