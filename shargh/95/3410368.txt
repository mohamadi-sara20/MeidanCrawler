شنبه ۲۳ مرداد ۱۳۹۵
-----------------------------------------
type_unknown
-----------------------------------------
کنسرت می خواهی؟ از مشهد برو
-----------------------------------------

                    گروه سیاست: فروردین ماه 87 پیشنهاد داده بود: «شهر مشهد از هرگونه برنامه های فرهنگی- هنری، انواع فیلم های اکران شده و کنسرت های موسیقی مستثنا شود و اجرای برنامه ها با نظارت شورای فرهنگ عمومی استان باشد».هشت سال گذشته و آیت الله علم الهدی، امام جمعه مشهد که به تازگی نماینده ولی فقیه در استان هم شده، بالاخره به خواسته اش رسیده است. دادستان خراسان رضوی چندی قبل از برگزارنشدن کنسرت در این استان به علت مشخص نبودن چارچوب ها خبر داد. سیداحمد علم الهدی در سال 1323 در مشهد به دنیا آمد؛ از سال 1359 تا مرداد 1361 مسئولیت کمیته انقلاب اسلامی منطقه یک تهران را عهده دار بود و پس از مدتی به عضویت شورای مرکزی جامعه روحانیت مبارز تهران درآمد. او یکی از منتقدان جدی جریان دوم خرداد 76 و دولت اصلاحات بود. سیداحمد علم الهدی در 17 فروردین 1384 با حکم مقام معظم رهبری به عنوان امام جمعه شهر مشهد برگزیده شد. در سال 1385 با شرکت در انتخابات مجلس خبرگان رهبری به عنوان نفر دوم از استان خراسان رضوی انتخاب شد.پس از انتخابات سال 88 در خطبه های نماز جمعه به تاریخ دوم مرداد 88 حمایت جدی خود را از محمود احمدی نژاد اعلام کرد و گفت: «احمدی نژاد عزیز ماست و ما به صلاحیت او رای داده ایم و پای رای مان هم ایستاده ایم»؛ اگرچه او هم مانند دیگر اصولگرایان بر سر ماجرای مشایی و قهر 11 روزه به مخالفان احمدی نژاد پیوست. پس از وفات آیت الله واعظ طبسی در 19 اسفند 1394 به عنوان نماینده ولی فقیه در خراسان رضوی انتخاب شد. او 20 تیر و بعد از ماجرای پرداخت های نامتعارف، فیش حقوقی اش را منتشر کرد که نشان می داد دریافتی او کمی بیش از دو میلیون تومان است. او در خطبه های دیروز نماز جمعه مشهد گفت: «مشهد شهر زیارتی است، نه شهر توریستی و گردشگری که مراکز تفریحی و عیاشی درست کنند». مهم ترین بخش های صحبت های او عبارت است از: «حریم حرم امام رضا تنها 50 هکتار رواق و صحن نیست. نباید برای لغو یک کنسرت در مشهد لازم باشد با مسئولان و مردم چانه بزنیم. پول آستان قدس پیش از انقلاب اسلامی در اختیار عیاشی درباریان بود. تو کنسرت می خواهی؟ خب برو جای دیگر زندگی کن، چرا اینجا داد و فریاد راه می اندازی و چانه می زنی؟هر روز یک کمپین راه بیندازی و یک دار و دسته؟ این کمپین ها و دار و دسته ها، اردوکشی بر ضد امام رضا است، این مقابله با حرم امام هشتم است، منتها بنده فکر کردم برای یک روز در یک جلسه به نام امام هشتم تکلیف این شهر باید روشن شود کمپین هایی هم که برای این اقدامات راه اندازی می شود، مقابله با امام هشتم است. چرا هر فکری که به ذهن یک مدیر یا دولت می رسد، برای جذب توریست، آن هم توریست فاسق و فاجر و خوشگذران، می خواهد آن را در شهر امام رضا پیاده کند؟ مشهد جزیره کیش نیست». امام جمعه مشهد با اشاره به شهر واتیکان گفته است: «در همه دنیا هم ما نمونه اش را داریم؛ مگر در شهر واتیکان ایتالیا، دارای یک شرایط، حدود و دارای مقیاس های فرهنگی نیست؟ در همه دنیا، یک شهر مقدس به عنوان شهر زیارت، شرایط قداست خودش را دارد و همه افراد و جریان ها، هویت قداست آن شهر را حفظ می کنند، این شهر هم شهر زیارت است و قداست دارد».این در حالی است که واتیکان با وجود آنکه از نظر جغرافیایی در شهر رم واقع شده؛ اما نه یک شهر در کشور ایتالیا که کشوری مستقل است و در سازمان ملل هم نماینده دارد.حساسیت اصلی آیت الله علم الهدی که محور80 درصد سخنرانی های پیش از خطبه های او و صحبت هایش در سال های اخیر را شامل می شود، حجاب، موسیقی و کنسرت بوده است. نمونه هایی از سخنان سال های اخیر او را گردآوری کرده ایم. حجاب و فرهنگبرخورد نظامی و انتظامی با مشکلات بدحجابی در حد پدافند فرهنگی است و نمی توان با فشار سرنیزه بی حجاب را محجبه کرد.آپارتاید جنسی، بی حجابی است. اینکه یک بی حجاب می خواهد خود را ملعبه جنسی یک مشت افراد قرار دهد، این آپارتاید جنسی است.جریان نیروی انتظامی غیرتمند دینی گفته می خواهم مقابل فسق و فجور اتومبیل ها را بگیرم و آقای مسئول می گوید چرا می خواهید این کار را بکنید.اگر مسئولان گوش به حرف رهبری بدهند، مردم ما اقتصاد مقاومتی مقام رهبری را جدی بگیرند و دنبال لباس ترکیه ای، چینی و ژاپنی و کالای خارجی نروند، مسئولان امنیتی و سپاه قهرمان ما حاضر شوند دروازه های مملکت را به روی قاچاق ببندند و دستگاه های تولیدی ما به کار بیفتند که به اقتصاد مقاومتی عمل شود، اینجا هم باز ما در مقابل آمریکا بازدارنده خواهیم شد، اینها سه دوره بود و امروز آمریکا وارد دوره چهارم تهدید خود شده است.هنرمندان باید بدانند که سر سفره انقلاب به اینجا رسیده اند و متاسفانه این مسئله را فراموش کرده و هرکدام از آنها یا وارد ساختن فیلم های ماهواره ای شده اند و یا جذب شبکه های خارجی می شوند و به بی حجابی خود افتخار می کنند.اینکه یک خانم ورزشکار ایرانی با ظاهر نامناسب مدال می گیرد و پرچم ایران بالامی رود، ننگ است.بدون شک نظام و مردم ما تحمل کشف حجاب یک زن در غرفه یک نشریه معلوم الحال را ندارند.دشمن سعی دارد احساس عقیده ای که باعث شد جوانان ما در شب های عملیات زیر باران گلوله قرار بگیرند را از آنان سلب کند و این کار را نیز با موی پریشان یک دختر بی حجاب یا با پریدن یک دختر و پسر در صحنه های کنسرت انجام دهد.مشهد به جزیره کیشی تبدیل شده که وسط آن یک گنبد قرار دارد.وقتی زنی با جنس مخالف روبه رو می شود، اقتضا می کند که خودش را بپوشاند و حتی صورت خودش را هم باز نگذارد.اخیرا در یکی از دانشگاه های بزرگ کشور که پسوند اسلامی هم دارد که ای کاش پسوند اسلامی را برمی داشتند، مسئول حراست آن بخشنامه ای به تمام شوراهای دانشگاه فرستاده که حق اعتراض به استاد و دانشجوی بی حجاب را ندارند و نکته تاسف برانگیز اینکه جریان مدیریتی دانشگاه به خاطر این مسئله از حراست تشکر کرده است. درست است که دانشگاه آزاد است اما دانشگاه آزاد در بی دینی و لامذهبی که نیست.وزیر متعهد ما که روزگار جوانی در وزارت امور خارجه به نظام خدمت می کرد، امروز در سنین پیری و درحالی که پایش لب گور است، می گوید می خواهم فیلترشکن فیس بوک شوم.ما مخالف خنده و شادی مردم نیستیم، اما عزیزان! هنر چیزی است در کنار علم، مگر می شود همه مولود و بازده هنر فقط خنداندن و رقاصی و طنز باشد؟ مردم به چه قیمت بخندند؟ شما فیلم شش و بش درست کنید ، مردم را بخندانید و هم جنس بازی را ترویج کنید؟ این فیلم برخلاف عفت عمومی روی پرده سینما بیاید و یک متولی فرهنگی دردش نیاید؟عزیز من! این زن و دختر جوانی که در آن کوچه همسایه شماست و هر روز و هر ساعت روسری اش عقب تر می رود و مویش پریشان تر و لباسش تنگ تر می شود، از هر درنده ای و از هر گزنده ای برای ناموس و جوان تو آسیبش بیشتر است؛ چرا بی تفاوتی؟ اینها توهین نیست، اینها بیان واقعیت است و این واقعیت ها وجود دارد.شما عزیزان مسئول مخصوصا مدیران دبیرستان برای سال جدید تحصیلی این مطلب را قید کنید که دخترها با این مانتوهای تنگ و کوتاه و چسبناک در دبیرستان های دخترانه وارد نشوند. این درست نیست که در تهاجم فرهنگی، دشمنان خارجی ما با توطئه های شیطانی شان مانکن ها را وارد کوچه و بازار و زندگی ما کنند و مسلمان متدین و متعصب وابسته به پیغمبر، سرمایه و مغازه اش در استخدام تولید این کالای شیطانی دشمن قرار بگیرد.زن بی حجاب پیاده نظام آمریکا و اسرائیل و همان نیرویی است که آمریکا و اسرائیل وارد ایران کرده است تا نظام و انقلاب را شکست دهد. موسیقی و کنسرتکنسرت در ایران با ابتذال همراه است و در مشهد بی حرمتی و جسارت به امام رضا(ع) است.سخن از موسیقی می شود می گویند موسیقی مقامی و موسیقی ایرانی درحالی که موسیقی مقامی موسیقی ای بوده است که ناصرالدین شاه از شب تا صبح با میگساری با آن سر می کرده است و این موسیقی که قبلاهمه آن را حرام می دانستند، حالاحلال شده است!عده ای موسیقی ایرانی را درست و موسیقی خارجی را باطل می دانند، این مسئله صحیح نیست چراکه در برخی موارد موسیقی خارجی از بسیاری از موسیقی های داخلی مان بهتر است.اگر در بین 90 هزار هنرمند بسیجی 10 هزار نیروی ارزشی همچون حامد زمانی داشته باشیم، مشکل موسیقی این کشور حل می شود.یکی از مسئولان گفت چرا شما مزاحم مردم می شوید و به برگزاری کنسرت ایراد می گیرید و من گفتم این مردم را چه کسانی تشکیل می دهند، در صورتی که بعضی از کنسرت ها بلیت هایشان 70 هزار تومان است و افرادی که این بلیت را خریداری می کنند، یک اقلیت هوس باز شهوت ران هستند و باید گفت شما به عنوان کسی که مسئولیت در نظام دارید، می خواهید مسیر را برای شهوت رانی باز کنید.... دین حداقلی مربوط به ما نیست؛ برای مثال همه دیدند که در مشهد به خاطر لغو یک کنسرت جریانات و برنامه های زیادی ایجاد شد؛ بحث ما این بود که موسیقی با کنسرت تفاوت دارد و نباید در حریم حرم امام رضا مطرب بازی راه انداخت. برجام و روابط خارجیسعید جلیلی در زمانی که دبیر شورای عالی امنیت ملی بود، در دیداری که با بنده داشت درباره نشست 1+5 در استانبول توضیحاتی بیان کرد؛ روزی نماینده چین از من وقت ملاقات خواست و در این دیدار بیان کرد آنچه اعضای 1+5 بر آن تاکید دارند و آن را اصل می شمارند، این است که ایران نباید باشد و باید براندازی شود.نماینده چین بیان کرده اگر در نشست ها اختلافی بین کشور ها وجود دارد، اختلاف در روش براندازی شماست ولی در اصل براندازی و نیستی ایران هیچ یک از کشور ها اختلافی ندارند؛ چون شما برای همه ما ایجاد مزاحمت کرده اید؛ یکی از مزاحمت ها انرژی هسته ای است.مردم بسیجی و حزب اللهی رهبری دارند که اعلام کرد «من انقلابی هستم نه دیپلمات» پس نمی شود مسائل را صرفا در حوزه دیپلماسی حل وفصل کرد بنابراین دولت، مجلس و سیاست مداران همه باید انقلابی موضع بگیرند.حمله به سفارتخانه ها برخلاف مصالح نظام جمهوری اسلامی است.این ترافیک اروپایی در هفته گذشته خطرناک است و دولت هم موضع محکمی گرفته است اما این امر انسان را دچار اضطراب می کند.یک روز مشاهده می کنیم که رئیس جمهور از یک کشور و دو وزیر خارجه از یک طرف به همراه گروه اقتصادی می آیند اینجا؛ بنابراین این ترافیک اروپایی برای مردم خطرناک است، همان گونه که با سابقه ای که از این اروپایی ها دیده ایم جز دزدی و آدم کشی هیچ چیز دیگری مشاهده نکردیم.رابطه با آمریکا رابطه گرگ با میش است و متاسفانه هرچندوقت عده ای بحث و مذاکره با آمریکا را مطرح می کنند. مقام معظم رهبری فرموده اند، اگر مصلحت باشد خود من اولین کسی هستم که رابطه با آمریکا را مطرح می کنم اما مذاکره با آمریکا به مصلحت ما نیست. گردشگریعده ای از زائران ما در کمپ، خیابان یا چادرهای مسافرتی می خوابند اما یک آقایی خواهان ساخت هتل هفت ستاره است.بنده با سرمایه گذاری مخالفتی ندارم اما اینکه همه به فکر سرمایه گذاری برای مراکز تفریحی، مجتمع های آبی و مراکز عیاشی هستند، نشان دهنده این است که دیگر کسی به زیارت مشهد نمی آید، اگر بنای سرمایه گذاری است، بیایند و کارخانه و سد بسازند چراکه امکانات و نیروهایش وجود دارد. سیاستدلم می سوزد برای آنها که انقلاب روی کاکل آنها می گشت اما به خاطر خانواده آن سوی میز رفتند.هانتینگتون کارشناس کاخ سفید بعد از این سخنرانی راهبرد جنگ تمدن ها را ارائه داد که خواهان براندازی تمدن ها بود اما در کنارش یک عده انسان های ساده لوح آمدند در مملکت ما مسئله گفت وگوی تمدن ها را مطرح کردند؛ درحالی که غرب خواهان براندازی اسلام است.فردی که در انتخابات مجلس خبرگان شرکت نمی کند، تکلیف امام زمانش را ترک کرده است.افرادی که از طریق بی دینی به دنبال جمع کردن رای برای خود هستند، باید بدانند که مردم ولایت مدار دنباله رو آنها نیستند.ابومسلم یک انسان جانی بود که مایه ننگ اسلام است، آن وقت شما این باشگاه قدیمی را به عنوان سرسخت ترین دشمن امام رضا(ع) نام گذاری کردید. دوستان اگر این موضوع را قبول دارند، این اسامی را تغییر دهند تا ببینند ورزش خراسان رشد می کند یا نه؟فاجعه منا مقدمه و پیش زمینه ظهور فرج امام زمان(عج) است و این زمینه نیاز به قربانی داشته، همچنان که رکاب بقیه الله فدایی لازم دارد.نمایندگان خبرگان شهادت دادند که رهبری در روی کره زمین منحصر به آیت الله خامنه ای استدر بغل برخی از حامیان برخی از کاندیداها سگ بود و در ستاد انتخاباتی کاندیدای دیگر زیارت عاشورا قرائت می شد. دانشجویانی که در مسائلی چون فتنه 88 یا جریان انحرافی وارد شده اند، در دورانی از تحصیل خود قرار داشته اند که نیاز به اشتغال و درآمد داشتند.هرکسی در انتخابات شرکت نکند، به جهنم رفتنش قطعی است.کارگزار کشور حتی اگر تمام مردم به او رای داده باشند، اما از ولی فقیه تبعیت نداشته باشد، حکومتش نامشروع است.فردی با گرفتن قیافه دموکراتیک با نامه و بیانیه اش و با اتهام های ناروایی به مسئولان امنیتی و قضائی که با کمال اخلاص در خدمت نظام و انقلاب هستند، غذای تبلیغاتی برای دشمنان نظام تامین می کند و ملت را سراسیمه کرده، از آنجا که این ادعاها باعث ترور شخصیت تمام مسئولان قضائی و امنیتی کشور شده است، مطرح کننده این ادعاها در صورت اثبات نکردن حرفش یک تروریست است و باید جرم خود را بپذیرد؛ در غیر این صورت باید با وی به عنوان یک تروریست برخورد شود.اگر شما که وابسته به اندیشه «روسو» هستید، می گویید حاکمیت حق مردم است، مردم را شریک خدا قرار داده اید و اگر قائل به لیبرال دموکراسی باشید، مشرک هستید. احمدی نژادعلی الهی خراسانی، شاگرد علم الهدی گفته است: «آقای علم الهدی در جلسه ای خصوصی می گفت من هر روز می روم حرم و گاهی احمدی نژاد را لعن می کنم؛ البته مواضع علنی ایشان شاید به این غلظت نباشد. می گفت اگر امر دایر شود، بین احمدی نژاد و اصلاح طلبان، باید همه به اصلاح طلبان رای بدهیم؛ چرا که مشکل ما با اصلاح طلبان، سیاسی است؛ اما با احمدی نژاد، اعتقادی».آقای احمدی نژاد خیلی قابل ارزیابی نیست، ایشان فردی است که سیاست را معاینه کرده و حرکات دولت دهم هم ثابت کرد که وی بیش از اینکه «فرد دینی» باشد، «فرد سیاسی» است و حال و هوای سیاست را زیر و زبر می کند، بنابراین براساس تحلیل ها نسبت به آینده سیاست، باید دید که ورود خواهد داشت یا خیر.علم الهدی درباره وحدت اصولگرایان با احمدی نژاد گفت: آقای احمدی نژاد یک نفری بود که عوضی رفت، مرد و تمام شد. احمدی نژاد جریان نیست. او مقابل ولایت ایستاد و سقوط کرد.ممکن است هنوز آقای احمدی نژاد نفوذی در میان بخشی از مردم داشته باشد. بالاخره وی به عنوان رئیس جمهور در دولت نهم و دهم خدماتی داشته که این خدمات برای مردم ملموس بوده و اثرگذاری خود را داشته است اما در دولت دهم به خاطر زاویه ای که با ولایت پیدا کرد و برنامه قدرت محوری که به ایشان دست داد، یک مرتبه همه مسائل را در شعاع قدرت خود دید.مشایی دچار «بی بندوباری عقیدتی» است و باید سریعا عزل شود.در خطبه های نماز جمعه دوم مرداد سال 88: «احمدی نژاد عزیز ماست و ما به صلاحیت او رای داده ایم و پای رایمان هم ایستاده ایم. احمدی نژاد به عنوان کسی که گفتمان عدالت را رعایت کرده است و در چهار سال دوران مسئولیتش نه خود و نه اطرافیانش هیچ گونه سوءاستفاده ای نداشته اند، دارای صلاحیت است و کسی است که در عرصه بین المللی نیز شعار اسلام را سر داده و با جرئت از انقلاب اسلامی دفاع می کند». حوزه های دیگراگر مرغ در دسترس نیست، آن را با یک ماده پروتئینی دیگر جایگزین کنید. امکانات غذایی زندگی خودتان را تهیه کنید؛ بنا نیست زندگی شما هر جور که قبلامی گذشته الان هم همان طور باشد. مشهدی ها مگر اشکنه پیاز داغ را یادتان رفته و آن زندگی را فراموش کرده اید؛ مگر قرار است برنامه همان باشد که قبلابوده است.
                