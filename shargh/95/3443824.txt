شنبه ۱۷ مهر ۱۳۹۵
-----------------------------------------
type_unknown
-----------------------------------------
روایت صفارهرندی از فایل صوتی
-----------------------------------------

                    رسا: سومین جلسه از سلسله نشست های «از منافقین تا منتظری» با سخنرانی «محمدحسین صفارهرندی»، عضو مجمع تشخیص مصلحت نظام و وزیر فرهنگ و ارشاد اسلامی دولت نهم، در موسسه طلوع حق، برگزار شد. صفارهرندی در بخشی از این نشست، گفت: «آقای روحانی می گوید امام حسین(ع) شب عاشورا به ابن سعد گفت بیا مذاکره کنیم؛ این حرف، دعوت به هوای نفس است». صفارهرندی در بخش دیگری از این نشست به تبیین ماهیت حلقه انحراف که مسیر دولت نهم را تغییر داد، پرداخت و ناگفته هایی از این ماجرا را بازگو کرد. این عضو مجمع تشخیص مصلحت نظام، درباره هدف از هدایت آقای منتظری از سوی منافقین و چگونگی آن گفت: «منافقین، آقای منتظری را وسیله ای کردند که امام(ره) را آزار بدهند، البته جریان نفاق نیز از سوی شیاطین بزرگ تر از خودش هدایت می شد. آقای منتظری به میزان قابل توجهی از طرف مهدی هاشمی هدایت می شد و منافقین از طریق وی روی آقای منتظری اثر می گذاشتند. هاشمی، با اینکه خودش مواضع تندی نسبت به نظام دارد اما اعلام موضع نمی کند».او درباره دفتر آقای منتظری گفت: «اولااستفاده از واژه «بیت» برای آقای منتظری الان موضوعیت ندارد، چون ایشان فوت کرده اند، ثانیا معلوم است دفتر ایشان باب فاسدی است؛ زیرا مطالبش ابتدا از بی بی سی پخش می شود و حتی استفتائات آقای منتظری را رادیو اسرائیل پخش می کند!».صفارهرندی درباره فایل صوتی که اخیرا منتشر شده بود، گفت: «این فایل صوتی آقای منتظری که اخیرا پخش شد، از قبل در اختیار دفتر ایشان نبوده است و دستیابی مجدد به آن، الان اتفاق افتاده است؛ بنابراین عناصر فاسد درون نظام، این اطلاعات را به دست آنان رسانده اند».وی درباره قدرت ایران در منطقه گفت: این خط مقاومت در غرب آسیا، در طول تاریخ، بی سابقه است و دروغ می گویند که این هلال شیعی است؛ زیرا ما در این هلال، اهل سنت را نیز داریم. محور این هلال، ایران است و این نشان دهنده اقتدار ماست که آمریکا را به موضعی کشانده ایم که می توانیم در آینده از عربستان امتیازات بزرگ بگیریم.
                