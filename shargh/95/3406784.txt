یک‌شنبه ۱۷ مرداد ۱۳۹۵
-----------------------------------------
type_unknown
-----------------------------------------
بخواهند روحانی را رد کنند، تبلیغ نمی کنند
-----------------------------------------

                    عباس عبدی از تحلیلگران جریان اصلاح طلب هم درباره احتمال به بارنشستن تخریب ها علیه دولت روحانی و یک دوره ای شدن ریاست جمهوری به دو پرسش «شرق» جواب داده است.حملات علیه دولت و شخص روحانی شدت گرفته است. به گمان شما شدت گرفتن حملات می تواند نشانه جدی شدن تلاش برای یک دوره ای کردن دوران ریاست جمهوری آقای روحانی باشد؟ربطی چندانی میان این دو نیست؛ چون این طبیعی است که مخالفان درصدد انتخاب نشدن دوباره رقیب باشند. ولی افزایش این حملات بیش از اینکه ناشی از عزم آنان برای تحقق این هدف باشد، به نوعی نشانه تشتت و فقدان اعتماد سیاسی آنان است. البته فراموش نکنیم در این بستر نه چندان نرم، گروه های زیادی خوابیده اند و هر کدام خواب خود را می بینند و دعوای میان خودشان هنوز شروع نشده است. توجه کنیم که بسیاری از حملات به روحانی بیش از اینکه حمله به او باشد، جاهای دیگر را نشانه می گیرد. اینکه می گویند رهبری را مجبور به پذیرش برجام کردند، نه با واقعیت انطباق دارد و نه با سخنان ایشان. مگر چه فشاری بود که ایشان نتواند مانع تصویب برجام شود؟ این انتقادها هم معطوف به اثرگذاری بر طرف خارجی است. در غیراین صورت پذیرش مردم هم ناشی از تایید رهبری بود، چون تایید و رد این موضوع در صلاحیت هیچ کسی جز رهبری نیست. این نوع اظهارنظرهای دلسوزانه، مشکوک به نظر می رسد و درصدد القای مطالب دیگری است.آقای باهنر می گوید کسی باور نمی کند سفرهای احمدی نژاد انتخاباتی نیست. از طرفی شما پیش از این گفته بودید به دلایل گوناگون احمدی نژاد در انتخابات حاضر نخواهد شد. برخی معتقدند احتمال دارد احمدی نژاد و روحانی هم زمان رد صلاحیت شوند. این احتمال را چقدر جدی می دانید؟در همان گفت وگو هم گفته ام آمدن او در عرصه عمومی از روی ناچاری است؛ ولی در نهایت نخواهد آمد و اگر بیاید هم تایید صلاحیت نمی شود؛ چون پرونده باز دارد و علمای قم هم بیش از هر چیز دیگری در این مورد حساس هستند، برخلاف روحانی که قم رابطه خوبی با او دارد و شورای نگهبان هم حتی اگر بخواهد نمی تواند این موارد را نادیده بگیرد. رد صلاحیت نامزد مستقر امری سیاسی تلقی خواهد شد و برخی اعتبارهای موجود را از میان خواهد برد. به علاوه نیمه کاره ماندن برجام برای کشور هزینه بر است. حتی بیش از شرایط پیش از برجام هزینه تولید می کند و این دولت باید آن را به سرانجام برساند؛ بنابراین معقول نیست برای چنین هدفی برنامه ریزی کنند. همچنین اگر می توانستند یا می خواستند چنین کنند، نیازی به تبلیغات نبود؛ مگر آقای هاشمی را رد کردند، قبلش تبلیغ کردند؟ اتفاقا اگر بخواهند چنین کنند، جلوی تبلیغات را می گیرند.
                