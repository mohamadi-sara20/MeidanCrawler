سه‌شنبه ۱۲ مرداد ۱۳۹۵
-----------------------------------------
type_unknown
-----------------------------------------
تخلف 2200 میلیاردی
-----------------------------------------

                    گروه اقتصاد: ماجرای واگذاری زمین برای طرح های توسعه ای، از دیرباز در مناطق آزاد کشور مطرح بوده، اما رعایت نکردن ضوابط در برخی موارد سبب شده، سرمایه گذارانی که برای گرفتن زمین برای طرح خود اقدام کرده اند، از حوزه های دیگری سر درآورند که سود بیشتری برایشان دارد. درواقع نه تنها طرحی اجرا نشده، بلکه بهره برداری های دیگری نیز صورت گرفته است. برای مثال چندین بار این زمین ها خریدوفروش شده، در حالی که اصولادر قانون، چنین اجازه ای به سرمایه گذاران داده نمی شود. علی اصغر مونسان، رئیس هیات مدیره و مدیرعامل سازمان مناطق آزاد کیش، در گفت وگوی خود با «شرق» با تایید اینکه از این دست تخلف ها در این منطقه نیز رخ داده، می گوید: «بر اثر فسخ قراردادهایی که توانستیم......برای آنها حکم بگیریم، سه میلیون متر مربع از این زمین ها بازپس گیری شده است». مونسان می گوید مابه التفاوت ارزش امروزی و ارزش روز واگذاری آنها سه هزار و 300 میلیارد تومان می شود. مدیرعامل سازمان مناطق آزاد کیش البته به این نکته هم اشاره می کند که حدود دوسوم، معادل دو میلیون مترمربع چنین واگذاری هایی که از آنها سوءاستفاده شده، در دولت های نهم و دهم بوده است. با توجه به گفته او، ارزش دوسوم این زمین ها، رقمی معادل دو هزارو 200 میلیارد تومان خواهد بود. ماجرای بازپس گیری اراضی کیش چیست؟بر اثر قراردادهایی که فسخ شده یا بهتر بگویم قراردادهایی که ما در دادگاه توانستیم برای آنها حکم بگیریم، سه میلیون مترمربع زمین بازپس گیری شده که ارزش آنها به نرخ روز واگذاری زمین، حدود 527 میلیارد تومان بود. ارزش این زمین ها در شرایط فعلی و با قیمت امروز بالارفته و هم اکنون به نرخ سه هزار و 800 میلیارد تومان رسیده است. بنابراین مابه التفاوت ارزش امروزی و ارزش روز واگذاری آنها سه هزار و 300 میلیارد تومان می شود. آیا می توان این پرونده ها را در قالب زمین خواری گنجاند؟این پرونده ها از سال های گذشته مطرح بوده و ارتباطی به زمین خواری ندارند؛ ماجرا این گونه است که ما براساس قراردادی زمین هایی را به اشخاص واگذار می کنیم به این شرط که در آن طرح و پروژه ای را اجرا کنند. در واقع زمین می دهیم که سرمایه گذار در آن واحد تولیدی یا طرح گردشگری و... ایجاد کند اما اگر طرح اجرا نشود، طبق قرارداد این زمین ها باید به سازمان منطقه آزاد کیش برگردد. ما پای این ماجرا ایستادیم و زمین هایی را که طرح در آنها انجام نشده بود پس گرفتیم. احکام زمین هایی را هم که در سال های گذشته قراردادشان فسخ شده بود و باید حکم دادگاه برای آن گرفته می شد، با پیگیری واحد حقوقی سازمان گرفتیم. دادگستری هم حقیقا همکاری خوبی داشت و منجر به بازپس گیری سه هزارو 300 میلیارد تومان از اراضی کیش شد. در آینده هم امکان دارد قراردادهایی را ما واگذار کنیم و سرمایه گذار نسازد و سازمان مجبور به پس گرفتن آنها شود. بنابراین این موضوع ربطی به زمین خواری ندارد. به هرحال نوعی تخلف محسوب می شود. زمین برای کاری گرفته شده اما انجام نشده است.بله. یک سرمایه گذار ممکن است به دلایل مختلف موفق به اجرای طرح خود نشود در این صورت سازمان طبق قرارداد زمین را پس می گیرد. چیزی که در دوره فعلی انجام می شود این است که در واگذاری ها دقت کنیم طرف واقعا سرمایه گذار باشد. بنابراین آیین نامه را سخت کردیم. مثلاوقتی سرمایه گذاری به سازمان مراجعه می کند ما گردش مالی و صورت اموال او اعم از منقول، غیرمنقول، سهام و... را بررسی می کنیم تا ثابت شود این فرد واقعا سرمایه گذار است و همچنین سرمایه موردنیاز را دارد. وقتی این مسئله مسجل شد، زمین را به متقاضی واگذار می کنیم که درصد خطا پایین بیاید و در آینده با مشکل کمتری در زمینه واگذاری زمین برای سرمایه گذاری مواجه شویم.واگذاری هایی که موجب برگشت زمین به سازمان شد، در چه دوره ای اتفاق افتاده است؟در دوره های مختلف. اشاره می کنید دقیقا در چه دوره هایی چه میزان زمین واگذار شده که حالاسازمان آنها را پس گرفته است؟واقعیت این است که تاریخ آنها را به یاد ندارم. باید تفکیک تاریخی کنیم و بگوییم از هر دوره چقدر زمین بوده اما مثلااگر بخواهیم موارد هشت سال دولت احمدی نژاد را بررسی کنیم، عدد قابل توجه است. مثلایک مورد در این دوره 200هکتار زمین بوده است که به تنهایی دو میلیون متر مربع است. پس این نوع تخلفات بیشتر معطوف به دو دولت قبل است؟اگر همین یک مورد را در نظر بگیریم، دوسوم کل زمین های برگشتی را شامل می شود. این زمین به چه فرد یا نهادی داده شده؟دقیقا نام شرکت یادم نیست. شما گفتید زمین ها به سرمایه گذاران واگذار شده بود تا فعالیت اقتصادی انجام دهند. این سرمایه گذاران بیشتر از بخش خصوصی بودند یا شامل نهادهای عمومی می شوند؟عمدتا بخش خصوصی بوده اند. همان پرونده 200 هکتاری دولت احمدی نژادی هم بخش خصوصی بوده؟بله آن هم بخش خصوصی بوده است. شما در صحبت های قبلی خود به این موضوع اشاره کردید که این زمین ها چندبار دست به دست شده است. منظورتان چیست؟ یعنی زمینی که به فردی واگذار شده، اما او آن را به فرد دیگری فروخته است؟بعضا ما زمین را به بخش خصوصی برای سرمایه گذاری واگذار کردیم. او دوباره زمین را بدون هماهنگی با سازمان به شخص دیگری فروخته است. اینها را هم اگر متوجه شویم فسخ می کنیم چراکه طبق قرارداد، کسی حق ندارد زمین را بفروشد. این قسم تخلفات هم گسترده بوده است؟یادم نیست، اما حجم آنها چندان بالانیست زیرا بیشتر در قالب وکالتی انجام می شود و رسما این نوع فروش زمین اتفاق نمی افتد. ازاین رو ما اصلامتوجه نمی شویم که فرد زمین را فروخته است. بیشتر موارد تخلف مربوط به واگذاری زمین و اجرانشدن طرح در آن است که ما هم مجبور به فسخ قراردادها شدیم. حالادراین میان اگر این زمین ها به فرد دیگری هم واگذار شده باشند، برای ما فرقی نمی کند که زمین متعلق به چه کسی است زیرا ما قرارداد را فسخ کرده ایم. آیا خریدوفروش زمین در منطقه کیش برای درآمدزایی بوده که جلو آن را گرفتید؟ما در منطقه آزاد کیش سعی کردیم که عمده درآمدهایمان براساس درآمدهای پایدار باشد. بنابراین تلاش این بوده که محل درآمد سازمان از محل عوارض ساخت و ساز باشد نه خود زمین. اگرچه واگذاری زمین، اگر طرح واقعا اجرا شود، امر بدی نیست زیرا عامل توسعه شده ایم. باید حواسمان باشد که زمین را به نیت درآمد واگذار نکنیم. یکی از کارهای خوب این بوده که اگر زمینی هم واگذار می شود، بتوانیم درآمد حاصل از فروش زمین را صرف سرمایه گذاری کنیم. یعنی از فروش زمین که سرمایه است، یک سرمایه جدید ایجاد کرده باشیم که این کار را به شدت پیگیری کردیم. به همین خاطر هم گزارش دادیم که 78 درصد بودجه ما عمرانی است. این نسبت بسیار بالایی است. در واگذاری این زمین ها در دولت قبل بحث رانت هم مطرح بوده است؟ما سعی کرده ایم نگاهمان رو به جلو باشد و بیشتر به توسعه فکر کنیم تا اینکه به عقب برگردیم. آنهایی که طبق قرارداد نساخته اند، زمینشان را پس گرفته ایم، اما ریشه یابی نکرده ایم که واگذاری ها رانتی بوده یا نه. در گذشته مواردی در سطح کشور بوده که فرضا شرکت ها یا افرادی که دارای ارتباط قوی بوده اند تسهیلاتی را دریافت کرده اند. چنین مواردی بوده که افراد شناخته شده با ارتباط قوی زمین گرفته باشند؟من موارد شناخته شده که با ارتباط، زمین گرفته باشند را اطلاع ندارم، اما این هم برای ما فرقی نمی کند. اگر طبق قرارداد عمل نکرده باشند، آنها را هم فسخ کرده ایم. تخلفاتی فارغ از این مسئله رخ داده که اکنون پاک سازی کرده باشید؟اگر تخلفی بوده، دستگاه های نظارتی رسیدگی کرده اند و ما هم سعی کردیم همراهی داشته باشیم.
                