دو‌شنبه ۲۴ آبان ۱۳۹۵
-----------------------------------------
type_unknown
-----------------------------------------
تلاش برای توقف تحقیق و تفحص
-----------------------------------------

                    گروه سیاست،: روز گذشته سرانجام نوبت به حضور «قالیباف» در کمیسیون عمران مجلس رسید تا نمایندگان درخواست کننده تحقیق وتفحص از شهرداری تهران، پاسخ های شهردار به محورهای این تحقیق وتفحص را بشنوند؛ اما حضور شهردار تهران در کمیسیون عمران و پاسخ گویی او به سوال های نمایندگان، با ورود رئیس کمیسیون عمران و مانعی که او در برابر تحقیق وتفحص کنندگان قرار داد، حاشیه ساز شد. صدیف بدری، سخنگوی کمیسیون عمران، درباره این ماجرا به خانه ملت گفته است: «با توجه به وجود برخی ابهامات در ماده 214 آیین نامه داخلی کمیسیون بررسی تفحص از شهرداری تهران به جلسات بعدی کمیسیون موکول شد. آیین نامه داخلی مجلس به این مهم اشاره دارد... ضیح داده که بررسی تقاضای نمایندگان درباره تفحص از شهرداری تهران به جلسات بعدی کمیسیون عمران مجلس موکول شده است. این خبری بود که برخی از رسانه های حامی شهردار تهران، از آن به عنوان منتفی شدن تحقیق وتفحص از شهرداری یاد کردند و حجت الاسلام افتخاری، یکی دیگر از اعضای کمیسیون عمران، در این باره به مهر گفت: «طبق آیین نامه داخلی مجلس، تحقیق وتفحص از پرونده هایی که در دستگاه قضائی در حال بررسی است، امکان پذیر نیست؛ بنابراین تحقیق وتفحص از شهرداری تهران منتفی شد، زیرا این پرونده در قوه قضائیه در حال بررسی است». این در حالی بود که سخنگوی کمیسیون به صراحت از بررسی موضوع در جلسات آینده کمیسیون خبر داده و اکنون این سوال مطرح است که اگر تحقیق وتفحص منتفی شده، چگونه قرار است در جلسات آینده کمیسیون عمران پیگیری شود؟تلاش برای حذف موضوع املاک از تحقیق وتفحصبرای یافتن پاسخ این سوال، باید مروری دوباره داشته باشیم بر آنچه در جلسه دیروز گذشت؛ براساس تبصره 7 ماده 214 آیین نامه داخلی، تحقیق وتفحص مجلس شامل شورای نگهبان و پرونده هایی نمی شود که در قوه قضائیه در جریان است،. رئیس کمیسیون عمران با این استدلال که پرونده واگذاری املاک درحال حاضر در قوه قضائیه در حال بررسی است، مدعی منع قانونی انجام تحقیق وتفحص شده است. در مقابل این ادعا، نمایندگان درخواست کننده تحقیق وتفحص گفته اند اولاتحقیق وتفحص فقط درباره املاک نیست و محورهای دیگری نظیر صدور مجوزها و پروانه های ساخت بی حساب و کتاب و همچنین انتصاب های ناصحیح در شهرداری تهران، از محورهای این تحقیق وتفحص هستند و ثانیا آنچه در قوه قضائیه در حال پیگیری است، موضوع واگذاری املاک به مدیران شهرداری و برخی از اعضای شورای شهر است؛ درحالی که در تحقیق وتفحص همه واگذاری های املاک از سوی شهرداری تهران، بررسی خواهد شد. از سوی دیگر سیر مراحل طی شده تا روز گذشته نیز طرح ناگهانی قراردادن مانع برای تحقیق وتفحص را مشکوک تر می کند، چراکه براساس قانون، 48 ساعت بعد از اعلام وصول درخواست تحقیق وتفحص، هیات رئیسه آن را به کمیسیون تخصصی ارجاع داده است. پس از آن و بعد از طی شدن زمان دوهفته ای بررسی، اسناد و پاسخ های ارسالی شهرداری در کمیسیون به نمایندگان ارائه شده و با قانع کننده نبودن این مستندات، نوبت به حضور عالی ترین مقام دستگاه مربوطه در کمیسیون برای پاسخ گویی به سوال ها رسیده است. اینکه در این مدت نه هیات رئیسه و نه کمیسیون مربوطه، به استناد این ماده از آیین نامه، تحقیق وتفحص را متوقف نکرده اند و یکباره در جلسه ای که با حضور قالیباف برگزار شده، چنین مانعی در مسیر تحقیق وتفحص ایجاد شده، بر ابهامات ماجرا افزوده است. در نهایت و پس از ارائه توضیحات درخواست کنندگان تحقیق وتفحص، رئیس کمیسیون عمران اعلام کرده موضوع را به صورت کتبی به هیات رئیسه مجلس اعلام خواهد کرد تا هیات رئیسه مشخص کند این تحقیق وتفحص، مشمول تبصره 7 ماده 214 آیین نامه هست یا نه. در انتظار تصمیم هیات رئیسهاینکه هیات رئیسه مجلس چه زمانی به این ابهام پاسخ می دهد؛ هنوز مشخص نیست؛ اما با توجه به آیین نامه داخلی مجلس، حداکثر یک هفته بعد از حضور شهردار در کمیسیون، باید کمیسیون تخصصی نظر خود را اعلام کند و حداکثر 10 روز بعد از این اعلام نظر هم باید طرح تحقیق وتفحص در صحن مجلس به رای گذاشته و در صورت تصویب، اجرای آن آغاز شود؛ بنابراین هیات رئیسه باید در روزهای آینده، بین نظر کمیسیون عمران و نظر نمایندگان متقاضی تحقیق وتفحص داوری کند و براساس این داوری هیات رئیسه، مشخص خواهد شد تحقیق وتفحص از شهرداری تهران ادامه پیدا می کند یا در نطفه خفه خواهد شد. هرچند این مانع سازی در مسیر تحقیق وتفحص، عادی به نظر نمی رسد؛ اما حتی اگر هیات رئیسه مجلس هم مانند هیات رئیسه کمیسیون عمران، رای به قابل انجام نبودن تحقیق وتفحص از املاک نجومی بدهد، بازهم محورهای دیگر تحقیق وتفحص که شامل ساخت وسازها، تراکم فروشی ها و انتصاب ها در مجموعه شهرداری است، می تواند ادامه پیدا کند؛ در این صورت باید منتظر قضاوت عمومی درباره منع مجلس از ورود به پرونده املاک نجومی باشیم. موضوعی که گویا در شعبه 15 دادستانی تهران با عنوان واگذاری املاک به مدیران شهرداری در حال پیگیری است؛ اما به استناد این پیگیری موردی، کمیسیون عمران اجازه ورود نمایندگان به بررسی کل املاک واگذارشده را نمی دهد.
                