پنج‌شنبه ۲۶ فروردین ۱۳۹۵
-----------------------------------------
type_unknown
-----------------------------------------
ادعای توکلی تکذیب شد
-----------------------------------------

                    شرق: ماجرای 105 هزار میلیارد تومان، خیال رفتن به بایگانی را ندارد. گرچه احمد توکلی در جوابیه هایی بلندبالابه مدیران مسئول هفت روزنامه اصلاح طلب و در گام دوم به روزنامه کیهان، خواهان پایان استفاده از رقم 105 هزار میلیارد تومان تخلف انجام شده در روزهای پایانی دولت قبل شد تا این گونه زودتر این رقم کذایی و به گفته او غیرواقعی را زودتر به بایگانی بفرستد، اما دیروز سازمان مدیریت و برنامه ریزی کشور و در ادامه دبیر ستاد هماهنگی مبارزه با مفاسد اقتصادی در واکنش به اظهارات توکلی که تخلف مطرح شده را متوجه دولت روحانی کرده بود، پاسخ جامعی داد و به این ترتیب دوباره پرونده این تخلف باز شد. سازمان مدیریت و برنامه ریزی کشور در پاسخ به ادعای احمد توکلی، نماینده مجلس شورای اسلامی، درباره برداشت از صندوق توسعه ملی و پس ندادن منابع آن از سوی دولت، اعلام کرد: موضوع 1،05 تریلیون ریال (105 هزار میلیارد تومان) مربوط به تسعیر دارایی های خارجی بانک مرکزی در روزهای پایانی دولت قبل بوده است. روابط عمومی سازمان مدیریت و برنامه ریزی کشور در همان ابتدا گفته های احمد توکلی را مبهم و مجمل نامیده که موجب سوءبرداشت های متعدد از سوی رسانه ها و جراید شد. از همین رو لازم دانسته توضیحاتی درباره نطق توکلی داده شود. موضوع 105 هزار میلیارد تومانسازمان مدیریت و برنامه ریزی درباره 105 هزار میلیارد تومان گفته است: همان گونه که در نطق وی مشهود است، این موضوع مربوط به تسعیر دارایی های خارجی بانک مرکزی در روزهای پایانی دولت گذشته بوده و مجلس نیز با آن مخالفت کرده و عملاسالبه به انتفاء موضوع شده و هیچ گونه ارتباطی با برداشت وجه یا گرفتن وجه از صندوق توسعه ملی نداشته است. برداشت از صندوق توسعه ملیاین سازمان در ادامه توضیحات خود نطق توکلی را عینا آورده: «در روزهای آخر دولت پیشین، شورای عالی امنیت ملی مصوبه ای داشت که 2،5میلیارد دلار از صندوق بدهد با سود صفر شش ماهه برای واردات مواد اولیه، دارو و کود؛ توجه بفرمایید شش ماهه باید برمی گرداندند؛ شرکت جهاد سبز آمده از 150 میلیارد تومان که گرفته، فقط 45 میلیارد را برگردانده و بقیه اش را ساختمان خریده و به شرکت های دیگر قرض داده، حق العمل کاری داده، مدیرعامل شرکت بازرگانی و خدمات روستایی و عشایری «جاهد» از 236 میلیاردی که گرفته اند، رفتند 173 میلیارد داده دو تا ساختمان خریدند، خیال نکنید اگر پولی بدهید دست شرکت های دولتی، کار درست می شود. مدیرکل ذی حساب و امور مالی وزارتخانه رفته با این پول ها کارهای عجیب و غریبی کرده، مثلا721 میلیون تومان صرف بودجه رفاهی پرسنل خود کرده...».براین اساس ایرادات مطرح شده از سوی توکلی عبارتند از:1- منابع از صندوق برای مدت شش ماه گرفته شد، ولی پس داده نشد است.2- بخشی از پول صرف خرید ساختمان، قرض و حق العمل کاری شده است.3- ذی حساب وزارت جهاد کشاورزی بخشی از پول را صرف پرداخت های رفاهی پرسنل کرده است.در نتیجه این ایرادات، سازمان مدیریت و برنامه ریزی مطالب مطرح شده از سوی آقای توکلی را تکذیب کرده و گفته است: خوش بینانه آن است که بیان مطالب ناقص و غیرواقعی مطرح شده از سوی او ناشی از اطلاع نداشتن دقیق نامبرده از مصوبات قانونی و گردش وجوه است. در گام بعدی این سازمان برای روشن شدن موضوع برای افکار عمومی و رسانه ها توضیحات بیشتری ارائه کرده که عینا در ادامه می آید. برداشت5/2میلیارد دلار از صندوق توسعه ملیبنابر مصوبه 214 ستاد تدابیر ویژه اقتصادی در اواخر دولت گذشته، مقرر شد تا سقف 2،5 میلیارد دلار از محل صدور نفت یا فراورده های آن و میعانات گازی برای واردات کالاهای اساسی، دارو و مواد اولیه دارویی و کود (فسفات و پتاس) پرداخت شود و وزارت نفت و بانک مرکزی این مبلغ را به عنوان طلب صندوق توسعه ملی منظور کنند.1- از کل مبلغ 2،5 میلیارد دلار مصوب ستاد تدابیر ویژه فقط هزارو260 میلیون یورو به خرید بخشی از کالاهای مورد اشاره اختصاص داده شد و از بقیه مبلغ مصوب استفاده نشد و از مبلغ استفاده شده نیز 149 میلیون یورو بازپرداخت شده است.2- از آنجا که در مقطع زمانی یادشده، کشور به تامین ذخایر راهبردی و کالاهای اساسی و نهاد ه های کشاورزی نیاز داشت، شورای عالی امنیت ملی با درخواست دولت مصوب کرد تا سقف سه میلیارد دلار از منابع صندوق توسعه ملی به صورت تنخواه و برای تامین ذخایر راهبردی کالاهای اساسی برداشت و در اختیار وزارت جهاد کشاورزی قرار گیرد. همچنین مقرر شد مبالغ پرداختی قبلی به شرح یادشده، به عنوان بخشی از سه میلیارد دلار قلمداد و تسویه شود. همان طور ملاحظه می فرمایید مبلغ باقی مانده به عنوان تنخواه جدید در اختیار وزارت جهاد کشاورزی قرار گرفته است و موضوع مطرح شده از سوی آقای توکلی مبنی بر لزوم بازگشت شش ماهه منابع یادشده بنابر مصوبه اخیر شورای عالی امنیت ملی عملامنتفی و به عنوان بخشی از منابع جدید منظور شده است. این منابع فقط در چارچوب مصوبه شورای عالی امنیت ملی و آیین نامه اجرائی آن، مصوب هیات وزیران و دستورالعمل سازمان مدیریت و برنامه ریزی کشور، صرف خرید ذخایر راهبردی و کالاهای اساسی شده است و کشور برای مدت درخور توجهی از هرگونه دغدغه برای کالای اساسی مصون شده است و به حمد الله هم اکنون نیز کشور با اتکا بر کمک فوق که با تایید مقام معظم رهبری صورت گرفت، با حجم درخورتوجهی از ذخایر راهبردی و کالاهای اساسی بهره مند است. منابع موردنظر که فقط صرف تامین کالاهای اساسی و ذخایر راهبردی شده است با عرضه و فروش آنها و با اتکا بر ضمانت نامه صادره از سوی دولت، به صندوق توسعه ملی اعاده می شود.3- موضوع خرید ساختمان، قرض و حق العمل کاری از محل منابع صندوق توسعه ملی منتفی بوده و هرگونه عملیات شرکت های وابسته به جهاد کشاورزی ارتباطی با منابع صندوق توسعه ملی ندارد.4- هیچ گونه پرداخت رفاهی و پرسنلی ازسوی ذی حساب وزارت جهاد کشاورزی از محل یادشده انجام نشده و مطلب مطرح شده صحت ندارد.5- مزید اطلاع بنابر مقررات حاکم بر مصرف منابع صندوق توسعه ملی، نظارت دقیقی از طریق انجام حسابرسی ویژه یارانه، سازمان مدیریت و برنامه ریزی کشور، دیوان محاسبات و سازمان بازرسی کل کشور بر نحوه گردش وجوه و هزینه کرد این منابع اعمال می شود و اگر هرگونه تخطی از چارچوب مقررات حاکمه صورت گیرد به فوریت با آن برخورد می شود.بنابراین ضمن رد مطالب مطرح شده، انتظار دارد از آقای توکلی که دغدغه مصالح نظام و حقوق بیت المال را دارند و خود نیز شخصی رسانه ای هستند، به جای طرح مطالب ناقص و بیان مطالب طبقه بندی شده کشور در پشت تریبون های عمومی، پرسش ها و دغدغه های خود را از طریق دستگاه های اجرائی و نظارتی پیگیری کرده تا بی جهت رسانه های کشور و افکار عمومی دچار برداشت های متناقض و تشویش در افکار نشوند. دولت هیچ بدهی به صندوق توسعه ملی نداردهم زمان با این توضیحات، مشاور معاون اول رئیس جمهوری و دبیر ستاد هماهنگی مبارزه با مفاسد اقتصادی هم اعلام کرد این دولت هیچ بدهی به صندوق توسعه ملی ندارد و تمامی آنها تسویه شده است. به گزارش ایرنا، کاظم پالیزدار افزود: تمامی برداشت ها از صندوق توسعه ملی با اخذ مجوز از مراجع قانونی بوده و طبق ضوابط عمل شده است.وی اظهار کرد: متاسفانه آقای توکلی دو موضوع را با هم خلط کرده و مدعی است که از منابع صندوق توسعه ملی به شرکت های دولتی پرداخت شده درحالی که این گونه نبوده است. دبیر ستاد هماهنگی مبارزه با مفاسد اقتصادی ادامه داد: اگر چنانچه آقای توکلی اسنادی مبنی بر، برداشت از صندوق توسعه ملی دارد، ارائه دهد تا پیگیری شود. متاسفانه با یک بررسی و محاسبه گزارش، مشخص است اعدادی که در گزارش است با اعداد اعلامی هیچ همخوانی ندارد. پالیزدار اضافه کرد: متاسفانه آقای توکلی به مصوباتی اشاره می کند که تمامی آنها دارای طبقه بندی محرمانه است و اعلام آنها تخلف محسوب می شود. وی یادآور شد: توضیح درباره چگونگی این مصوبات و همچنین مرجع صدور این مصوبات شورای عالی امنیت ملی است. ماجرا چه بودماجرا از آنجا آغاز شد که احمد توکلی در صحن علنی مجلس و در جریان بررسی لایحه بودجه سال 95 از اعدادی استفاده کرد که نتیجه اش شکل گیری تیتری مانند «دولت قبل 105 هزار میلیارد تومان را از صندوق توسعه گرفت و پس نداد» شد که به تیتر یک برخی از روزنامه های اصلاح طلب بدل شد. احمد توکلی در گام اول در جوابیه ای به هفت مدیرمسئول روزنامه های اصلاح طلب اظهار کرد: «هماهنگی بین این همه روزنامه در این خلاف گویی نیز بسیار غم انگیز است و مغایر دستور دیگر قرآن. فکر می کنم شما ضمن انتشار کامل توضیح بنده و تصحیح این مورد، محتاج تغییر مسیر هستید تا با تشدید اختلافات بیش از این به مصالح ملی و منافع مردم آسیب نرسد و فردای قیامت به خلق خدا بدهکار نشوید». انتقاد مکتوب توکلی در حالی راهی دفتر روزنامه های اصلاح طلب شد که با وجودی که خبرگزاری فارس هم تخلفی مشابه را انجام داده بود مورد رافت قرار گرفت، اما روزنامه کیهان هم به سرنوشتی تلخ تر از روزنامه های اصلاح طلب گرفتار شد و جوابیه ای تندتر از این روزنامه ها گرفت. هرچند دیروز کیهان در توضیحاتی به جوابیه ارسالی توکلی تاخت بااین حال این پایان ماجرای نطق جنجالی توکلی نبود تا اینکه سازمان مدیریت و برنامه ریزی کشور پاسخ تمام ادعاهای این نماینده مجلس را داد تا شاید این واکنش پایانی باشد بر گفته های توکلی که ازسوی سازمان مدیریت و برنامه ریزی کشور کذب نامیده شد.
                