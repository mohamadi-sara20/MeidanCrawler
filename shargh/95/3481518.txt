پنج‌شنبه ۲۵ آذر ۱۳۹۵
-----------------------------------------
حرف اول
-----------------------------------------
پرتوی از رحمت نبوی
-----------------------------------------

                    مهم ترین ویژگی رسول خدا مهربانی و عطوفت او در برابر مخالفان بود. ابن اسحق به نقل از ام هانی خواهر علی بن ابیطالب علیهماالسلام که با شوهر خود هبیره ابن ابی وهب – که در فتح مکه به نجران گریخت و مشرک از دنیا رفت- در مکه می زیست، در سال هشتم هجری که مکه فتح شد، در سیره خود آورده است: رسول خدا در بالای مکه فرود آمد. دو مرد از خویشان شوهرم از بنی مخزوم به خانه من آمدند. برادرم علی به خانه من هجوم آورد و گفت به خدا قسم اینان را می کشم اما من در خانه را بستم و نزد رسول خدا رفتم درحالی که مشغول شست وشو بود و دخترش فاطمه او را با جامه اش می پوشانید؛ چون از شست وشو فراغت یافت و جامه خود را پوشید و هشت رکعت نماز نافله خواند، رو به من کرد و گفت: خوش آمدی ای ام هانی. چه مطلب داری؟ پس داستان آن دو مرد و برادرم علی را باز گفتم. فرمود: ما هم به هرکس که تو پناه داده ای، پناه دادیم و هرکس را امان داده ای، در امان است. علی هم نباید آنها را بکشد (سیره ابن هشام/ ج4 ص53) البته علی طبق دستور عمل کرده بود و همان گونه که در مطالب بعدی خواهید دید، فقط چهار نفر از این تعداد کشته شدند و رحمت پیامبر بر دستورش حاکم شد و به بقیه امان داد و بیعت و اسلامشان را پذیرفت.برادری جوانمرد و عموزاده بزرگواری که هم اکنون پیروز شده ای. پیامبر گفت: پس اکنون به شما همان می گویم که برادرم یوسف گفت: امروز ملامتی بر شما نیست! سپس گفت: به راستی چه بد همسایگانی بودید برای پیامبر. بروید که شما آزادشدگانید! سپس عثمان بن طلحه را خواست و کلید کعبه را به او داد و گفت: کلید را بگیر. امروز روز نیکی و وفاست (تاریخ یعقوبی/ ج2 ص 60 چاپ بیروت) (و سیره ابن هشام/ ج4/ ص54) نمونه چهارم، در فتح مکه، رسول خدا اسامی 11 نفر را داد و فرمود هرکس از مسلمان ها این افراد را در هر کجا دیدند بکشند. یکی از این 11 نفر هند، دختر عتبه بن ربیعه- همسر ابی سفیان - بود که در جنگ احد در تهییج مشرکان شکست خورده بسیار تلاش کرد و نسبت به پیامبر گستاخی های بسیار کرد و سینه حمزه را شکافت و جگر او را از خشم به دندان گزید. وی خود را در روز فتح مکه داخل زنان قریش جا زد و ناشناس نزد رسول خدا آمد. رسول خدا او را شناخت و پرسید: تو هند هستی؟ گفت: آری، هندم. از گذشته ها درگذر و مرا ببخش. رسول خدا هم از وی درگذشت و اسلام و بیعت او را پذیرفت. نمونه پنجم، وحشی، قاتل عمویش حمزه در سال نهم هجری با وفد و هیات اعزامی از طائف به مدینه آمد و اسلام آورد. پیامبر هم اسلام او را پذیرفت اما به او گفت: پیوسته روی خود را از من پنهان دار. این تذکر برای آن نبود که پیامبر نمی خواست چشمش به صورت قاتل عمویش حمزه بیفتد بلکه برای آن بود که می دید هروقت وحشی تازه مسلمان او را می بیند، به خاطر جنایتی که در جنگ احد کرده بود، خجالت زده می شود. بنابراین پیامبر برای رعایت حال او به وی فرمود: از اینجا دور شو و به جایی برو تا مرا نبینی تا از دیدن من خجالت نکشی!
                