یک‌شنبه ۱۱ مهر ۱۳۹۵
-----------------------------------------
type_unknown
-----------------------------------------
احمدی نژاد 96 کیست
-----------------------------------------

                    گروه سیاست: قالیباف، فتاح، جلیلی یا دیگران... در غیاب احمدی نژاد، کدام یک گزینه اصلی اصولگرایان خواهند بود؟ امیر محبیان، تحلیلگر جناح اصولگرا، برخلاف تحلیل های قبلی اش، دیروز به ایسنا گفته است که «سناریوی حمایت از حسن روحانی از دستور کار اصولگرایان خارج شده و با منتفی شدن بازگشت احمدی نژاد، شانس قالیباف برای بدل شدن به گزینه اصلی اصولگرایان بیشتر شده است، چون شناخته شده تر و باسابقه تر است». اگر حتی فرض کنیم که این فقط ایده امیر محبیان نیست و اصولگرایان واقعا به سمت اجماع روی قالیباف در حال حرکت هستند باید به تحلیل این گمانه و موقعیت قالیباف پرداخت.سیمای ژینوسی شهردارتلاش های جریان اصولگرا و رسانه های وابسته به آن به ویژه صداوسیما برای کمک به بازسازی چهره قالیباف این روزها کاملامشهود است. نمونه آن برنامه جمعه شب «دورهمی» مهران مدیری با حضور پروفسور سمیعی است که به یک برنامه تبلیغی تمام عیار برای قالیباف از زبان یک جراح مشهور بدل شد. سخنان فردی که در بین توده مردم تا حدی از مرجعیت عام برخوردار است در مقام تمجید و تعریف از شهردار در شرف نامزدی پایتخت، غیرمستقیم بازی در زمین و به نفع سیاست اصولگرایان بود. قالیباف این روزها با چالش موسوم به «املاک نجومی» - چه در بدنه رای اصولگرایش و چه در بدنه خاکستری – روبه رو است. اگر ایده امیر محبیان درست باشد، باید شاهد این دست چهره سازی ها از قالیبافی که دو دوره تجربه ناکامی در انتخابات ریاست جمهوری را در چنته دارد، در ماه های آتی بود. قالیبافی که زمانی تمایل داشت در کنار چهره نظامی- اصولگرا، ژست یک چهره بوروکراتیک نوگرا با رگه هایی از اصلاح طلبی از خود نشان دهد و بخشی از بدنه جامعه ای که ارزش ها و منافعش در حال تحول است را همراه خود کند، در سال های پس از انتخابات 92، کم کم به پوسته اصلی خودش بازگشته است. او که طرفی از این موقعیت ‍‍«ژینوسی» نبرد، حالاکاملادر موقعیت یک اصولگرا تثبیت شده است و با طرح هایی همچون تفکیک جنسیتی یا بیلبوردهایی که دولت را نشانه رفته، به دنبال جلب قلوب اصولگرایان است. آنها هم انگار پالس های «قالیباف» را گرفته اند و با زبان تقدیر و تشکر پاسخش را دادند که تا زمانی که او خود را به ارزش های اصولگرایانه وفادار نشان دهد، می تواند انتظار حمایت داشته باشد. این نزدیکی را می توان از زوایای دیگر هم دنبال کرد؛ مثلاروزنامه «وطن امروز» که پیش تر مواضع نزدیکان «مصباح» را پوشش می داد، به یاران «قالیباف» سپرده شد و «حسین قدیانی» و یارانش، بعد از تعطیلی «تهران امروز» به آنجا کوچ کردند و در انتخابات ریاست جمهوری یازدهم، موضع حمایت از نامزدی قالیباف را داشتند. بااین حال رسیدن به اجماع بر سر قالیباف موانع زیادی دارد. مهم ترین مانع برای اجماع بر سر قالیباف، ترمیم تصویر یک ناکام انتخاباتی در ذهن رای دهندگان است که نقطه ضعفی در کارنامه او به حساب می آید. مانع دوم، جمعی از اصولگرایان حامی آیت الله مصباح یزدی، جبهه پایداری، سعید جلیلی و نزدیکان آنهاست. حامیان قالیباف بعد از انتخابات 92 به شدت به حامیان مصباح می تاختند که اصرار آنها بر گزینه اصلح به تعدد گزینه های اصولگرایان و در نهایت شکست آنها منجر شد. همان روزهای بعد از انتخابات، یکی از رای دهندگان به «جلیلی» ذیل پست وبلاگی «حسین قدیانی»، روزنامه نگار حامی «قالیباف»، نوشته بود: «من به دکتر جلیلی رای دادم به هر دلیلی که فردای قیامت باید برای آن جواب بدهم، هیچ کاندیدای اصلاح طلبی رو هم تخریب نکردم چه برسد به حاج باقر عزیز...». یا یکی از حامیان قالیباف نوشته بود: «جالبه یه سری از اصولگراهای نزدیک به گروه پایداری نمی خوان شکستو بپذیرن و پروژه کی بود کی بود من نبودم راه انداختن!». یکی دیگر کامنت می گذاشت که «جبهه پایداری همچون شما اعتقاد ندارند باید به هر قیمتی انتخابات را برد. نگاه شما همواره نگاه نتیجه گرایی و بردوباختی است و نگاه آنها نگاه تکلیف محور که برد و باخت در آن معنی ندارد» و دیگری پاسخ می داد که «به عقیده من پایگاه رای گروه پایداری به هیچ وجه چهارمیلیون رای نیست و بیشتر این رای ها به خاطر شخص دکتر جلیلی است. قبلاهم فهمیده بودیم که اغلب پایداری چی ها درک درستی از مسائل ندارند...». حالااگر اصولگرایان بخواهند به گزینه قالیباف برسند باید پیش و بیش از همه، این شکاف ها را پر کنند. از آن مهم تر باید فکری به حال «گزینه اصلح» پایداری ها بکنند. گزینه های اصلح پایداری هاامیر محبیان درباره جبهه پایداری و برخی اصولگرایان از واژه «باج گیر» استفاده می کند. تجربه این باج گیری در انتخابات مجلس 94 بود که به شکست این جریان در تهران منجر شد. سهم قابل توجهی به پایداری ها و جریان های نزدیک به آنها رسید، از ترس اینکه بازی ائتلاف به هم نخورد، نتیجه اما باز هم به ضرر اصولگرایان شد.حالاهمچنان این احتمال هست که این روند ادامه پیدا کند به علاوه اینکه آنها همچنان به ایده گزینه اصلح وفادارند و نشانه ای مبنی بر کوتاه آمدن دیده نمی شود.آیت الله مصباح یزدی، پدر معنوی جبهه پایداری، در آستانه انتخابات سال 92 «پایبندی به اسلام و ارزش های اسلامی»، «تبعیت از ولی فقیه» و «کارآمدی» را سه شاخصه اصلی کاندیدای اصلح در انتخابات عنوان کرده و گفته بود: «باید دید چه کسی به صورت جدی تبعیت دارد، نه اینکه شعاری باشد و تا جایی که با هوس های برخی بسازد، تابع باشند، اما همین که چیزی مخالف آنها بود، قهر کنند. معرفی دو یا سه نفر از این جریان در انتخابات، بسیار ضعیف است». «مصباح» در همایش جبهه پایداری، سال 90 درباره رابطه اش با اصولگرایی و اصولگرایان گفته بود: «در مسائل سیاسی کشور کسانی که اصولگرا هستند، ما احترام خاصی برای آنها قائل هستیم؛ البته کسانی که واقعا اصولگرا هستند، نه اینکه از نام آن سوءاستفاده می کنند. ما همه آنها را دوست داریم و هر کاری از دستمان برآید برایشان انجام می دهیم. ما با برخی از اصولگرایان براساس تشخیص خود ارتباط بیشتری برقرار می کنیم. کسانی که شناخت شان از ارزش های اسلامی بیشتر بوده و دلبستگی آنها به انقلاب و اصول آن بیشتر از سایر اصولگرایان است». گزینه های احتمالی جبهه پایداری برای انتخابات ریاست جمهوری 92 می تواند شامل سعید جلیلی یا پرویز فتاح باشد. سعید جلیلی، نامزد اصلح اصولگرایان که در انتخابات 92 کمی بیش از چهار میلیون رای آورد، در یک سال اخیر به شدت پرکار شده است، مانند احمدی نژاد سفر استانی می رود و در نقد سیاست های اقتصادی، فرهنگی و نتایج برجام سخن می گوید. این در حالی است که او تا یکی، دو سال نخست دولت یازدهم از هرگونه نقد و سخن له یا علیه دولت خودداری می کرد. پرویز فتاح، یار قدیمی و وزیر نیروی احمدی نژاد و یکی از گزینه های اولیه جبهه پایداری برای انتخابات ریاست جمهوری 92 بود. ابوالقاسم جراره، عضو پایداری و نماینده هرمزگان در مجلس قبلی همان زمان گفته بود که پرویز فتاح، حضور در انتخابات به عنوان کاندیدای جبهه پایداری را نپذیرفت.او برخلاف سال هایی که در مرکز تعاون سپاه بود، از وقتی به کمیته امداد آمده است، بیشتر با رسانه ها و حتی رسانه های اصلاح طلب گفت وگو می کند. اگرچه تاکید می کند قصد نامزدی در انتخابات را ندارد و اصرار دارد مصاحبه سیاسی نکند و بیشتر در حوزه فعالیت های کمیته امداد سخن می گوید. بااین حال سه نفر از مدیران ارشدش، «سید محمدرضا حسینی»، «علیرضا عسگریان» و «میرهاشم موسوی» اعضای شورای مرکزی حزب جبهه پایداری هستند.این روزها جامعه روحانیت، کمیته انتخاباتش را فعال کرده و قرار است دوباره محوریت ائتلاف اصولگرایان برای انتخاباتی آتی را عهده دار شود. حزب موتلفه هم در همین راستا با این نهاد و جامعه مدرسین حوزه علمیه قم دیدار کرده است. مشخص است که برای همراه کردن پایداری ها با ائتلاف، این جامعه روحانیت یا جامعه مدرسین است که باید پیش قدم شود. مرداد 93 وقتی اصولگرایان برای انتخابات مجلس تلاش می کردند، نمایندگانی از سوی آیت الله «مهدوی کنی» و «محمد یزدی» به قم نزد «آیت الله مصباح یزدی» اعزام شدند و «آیت الله مصباح» هم اعلام کرده بود از تصمیمات آقایان «مهدوی کنی» و «محمد یزدی» حمایت خواهد کرد. آن زمان گفته شد در غیاب «آیت الله مهدوی کنی» احتمالا«آیت الله یزدی» باید به تنهایی بار چانه زنی با «آیت الله مصباح» را بر دوش بکشد.«آیت الله غروی» از اعضای شورای مرکزی جامعه مدرسین حوزه علمیه همان زمان گفته بود نزدیکی بین پایداری ها و جامعتین بعید است. او درباره نزدیکی «آیت الله یزدی» و «آیت الله مصباح» به سایت تدبیر گفته بود: «من اصلاتردید دارم این هم گرایی با محوریت این دو نفر تشکیل شود و اصولاچنین چیزی وجود داشته باشد». از نگاه این عضو جامعه مدرسین حوزه علمیه قم، امکان رسیدن به زبان مشترک بین «مصباحیون» و «جامعتین» زیاد نیست: او دو سال قبل گفته بود: «بعضی از افرادی که من در این مجموعه دیده ام اصولااین بافت را ندارند که بنشینند، بحث کنند و به یک نقطه نظر مشترک برسند یا از بعضی از نقطه نظرات خود دست بردارند و هماهنگ عمل کنند؛ بنابراین اگر هم صحبت هایی از هم گرایی می شود، من چندان خوشبین نیستم. پیش از اینکه برخی از این افراد وارد سیاست شوند ما در موسسه حضور داشتیم. بعضی از این افراد اصلادر موسسه نبودند، این افراد چسبیدند به برخی حضرات تا خودشان را بالابکشند. ما سوابق این افراد را می دانیم». موتلفه و نامزد حزبیحزب موتلفه هم که این روزها پیشتاز ورود حزبی به انتخابات شده است. با همه دیدار می کند. از وزیر خارجه تا بزرگان جامعتین. اعلام هم کرده است که با نامزد حزبی به میان می آید. اعلام کرده اند تا به حال به 10 گزینه رسیده اند و از برخی مانند اسدالله بادامچیان و آل اسحاق هم نام برده می شود. اگرچه دبیرکل حزب، نبی حبیبی، فعلااین گزینه ها را رد کرده است. ژنرال های اصولگرا چه حزبی و چه غیرحزبی کم نیستند و تعداد افرادی که بالقوه نامزدی آنها برای ریاست جمهوری محتمل باشد زیاد است و پاشنه آشیل اصولگرایان هم دقیقا همین جاست. از محسن رضایی که اعلام کرده است این بار نامزد نمی شود تا ضرغامی، رئیس سابق صداوسیما، باهنر، حداد عادل، ابوترابی فرد، پورمحمدی، احمد توکلی، وزرای سابق احمدی نژاد، برخی نمایندگان اصولگرا و....  سرنوشت بدنه رای احمدی نژادنکته مهم دیگری که تراز رای اصولگرایان را در انتخابات آتی تعیین می کند، بدنه رای محمود احمدی نژاد است.بدون حضور احمدی نژاد، سرنوشت این بدنه رای آماده چه خواهد شد و به سبد چه جریان یا چه افرادی ریخته خواهد شد؟ بدنه رایی که لزوما و اصولاپایگاه اصولگرایی ندارد و حتی با برخی چهره ها و جریان های اصولگرا به شدت در تعارض است، اما در جاهایی با آن همپوشانی دارد. کانال تلگرامی حامیان احمدی نژاد، چندی قبل در مطلبی که مایه طنز آن مشهود بود، خواسته بود حامیان احمدی نژاد از نامزدی محمدجواد لاریجانی حمایت کنند! حجت الاسلام محسن غرویان، معتقد است بخشی از حامیان جدی احمدی نژاد شاید مصداق را عوض کرده و روی جلیلی تمرکز کنند. او حتی این احتمال را مطرح کرده که با وجود تعارضات جدی آنها با فردی مانند قالیباف شاید بخشی از آنها روی فردی مثل آقای قالیباف تمرکز کنند. این احتمال دوم البته درباره حامیان جدی او چندان محتمل نیست و بیشتر ناظر بر بدنه رای خاکستری احمدی نژاد است. غرویان گفته است رفتار دیگری که می توان برای این طیف پیش بینی کرد این است که سراغ چهره های جدیدی مثل زاکانی یا ضرغامی بروند. صادق زیباکلام هم به روزنامه اعتماد گفته بود که احمدی نژاد بین 10 تا 15 میلیون رای دارد و بخش عمده ای از آن به جیب اصولگرایان می رود: «بخشی احتمالابه جیب آقای ضرغامی و افرادی از این دست و بخشی هم به جیب نامزدی که رسما از طرف جبهه پایداری معرفی شود. درعین حال نکته ای جامعه شناختی هم باید درباره آن 10 تا 15 میلیون رای احمدی نژاد بگویم؛ این آرا مخصوص به خود احمدی نژاد و شخصیت و کاریزمای مخصوص خودش است. آن 10 تا 15 میلیون علاقه به شخص احمدی نژاد دارند. ای بسا اگر آقای احمدی نژاد بگوید که هر کسی که می خواست به من رای دهد به مثلاآقای ضرغامی رای دهد، این تعداد به ضرغامی رای ندهند. برای اینکه اصلاکاریزمای ضرغامی را با کاریزمای احمدی نژاد نمی توان مقایسه کرد؛ خیلی دشوار است بخواهیم برآوردی جدی کنیم که سبد رای آقای احمدی نژاد به کدام سمت و سو خواهد رفت». ناصر ایمانی، تحلیلگر اصولگرا هم به تابناک گفته: «کسانی هستند که علاقه وافری صرفا به شخص آقای احمدی نژاد دارند و نه به کس دیگری. آنها به کاندیدای اصلاح طلبان که قطعا رای نمی دهند و به کاندیدای اصولگرایان هم به دلیل ناراحتی شان اصلارای نخواهند داد. هرچند این تعداد اقلیت کمی خواهند بود».
                