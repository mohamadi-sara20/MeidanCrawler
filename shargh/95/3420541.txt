یک‌شنبه ۷‌شهریور ۱۳۹۵
-----------------------------------------
سرمقاله
-----------------------------------------
تشدید آلام انسانی در سوریه
-----------------------------------------

                    همچنین کنوانسیون لاهه برای حفاظت از میراث فرهنگی در سال 1954 تصویب شد و کنوانسیون 1972 به کارگیری گازهای میکروبی و باکتری دار و سمی در سلاح های جنگی را ممنوع کرد.در سال 1967 کنوانسیون ممنوعیت استفاده از ابزار جنگی که موجب تغییر در محیط زیست می شود، تصویب شد و از همه مهم تر تصویب کنوانسیون چهارگانه ژنو در سال 1949 و پروتکل الحاقی 1977آن، به حقوق بشردوستانه و حقوق جنگ استحکام بیشتری می بخشید.کنوانسیون چهارگانه ژنو به عنوان بخشی از حقوق بین المللی عرفی برای همه کشورها الزام آور است و تعدادی از کشورها در اجرای این کنوانسیون ها، پروتکل های الحاقی حقوق بشردوستانه را وارد حقوق داخلی خود کرده اند و شورای امنیت سازمان ملل متحد نیز از سال 1967 اجرای آن را در مخاصمات مختلف ازجمله در قطع نامه 237 در جنگ اسرائیل علیه اعراب، قطع نامه 465 (ناظر بر محکومیت ایجاد شهرک های یهودی) در اراضی فلسطینی، قطع نامه 694 اخراج فلسطینی ها، قطع نامه های 598 در جنگ تحمیلی عراق علیه ایران، قطع نامه های 664، 666، 670 و 678 جنگ عراق علیه کویت، قطع نامه 794 و 814 در قضیه سومالی، قطع نامه های 764 و 780 در قضیه یوگسلاوی، قطع نامه های 836 و 812 در قضیه روآندا و قطع نامه های 2118، 2139، 2164، 2209 و 2254 در بحران سوریه لحاظ کرد.همچنین با توجه به موقعیت حقوق بین الملل (عرفی- کنوانسیونی) ناظر بر حقوق بشردوستانه، رویه دولت ها و عملکرد سازمان ملل (مجمع عمومی- شورای امنیت) دیوان بین المللی دادگستری، دیوان های کیفری اختصاصی، دیوان کیفری بین المللی، شورا و کمیسیون حقوق بشر، گزارشات دبیرکل ها و اقدامات ان جی اوها، ابعاد و مصادیق نقض حقوق بشردوستانه در جریان مخاصمات مسلحانه کاملاروشن و شفاف بوده و در هر نزاع مسلحانه به راحتی قابل شناسایی است. بنابراین مشکل عمده نه در شناسایی و حتی محکومیت این اعمال ناقض حقوق بشر در جریان مخاصمات مسلحانه خودنمایی می کند بلکه نگرانی اصلی مدافعان حقوق بشر در ناتوانی جامعه بین الملل و جامعه جهانی در پیشگیری و خاتمه دادن به تداوم نقض حقوق بشر در جریان مخاصمات مسلحانه است.از این رو ورود تانک های ترکیه به خاک سوریه به نوبه خود بر نگرانی های معطوف به رعایت حقوق بشردوستانه می افزاید و این در شرایطی است که ورود ترکیه به خاک سرزمین سوریه، یک عمل ناقض صلح و امنیت بین المللی قلمداد می شود.در چنین شرایطی شورای امنیت به علت درگیربودن اکثریت اعضای دائم آن در بحران سوریه، از بی طرفی خارج شده و قادر نیست عمل تجاوز ترکیه به حاکمیت سوریه را محکوم و تدابیر لازم را برای اعمال فشار به آن کشور اتخاذ کند.با توجه به ملاقات اردوغان با پوتین و بایدن، به نظر می رسد ترکیه از بابت طرح موضوع در شورای امنیت و محکومیت ترکیه، آسوده خاطر است و در فقدان سازوکارهای شورا در جلوگیری از نقض حقوق بشردوستانه در بحران سوریه و زمین گیرشدن نهادهای بین المللی همچون شورای امنیت، حضور نظامی ترکیه در سوریه نه تنها به استقرار صلح کمک نخواهد کرد بلکه هرچه بیشتر بر دامنه بحران و عمق فجایع و مصایب انسانی خواهد افزود.با توجه به تحولات داخلی ترکیه و تداوم روند تسویه حساب های داخلی پس از کودتای نافرجام و رونمایی سیاست های جدید در عرصه داخلی و بین المللی ترکیه، به نظر می رسد سیاست های رزمی ترکیه در سوریه تابعی از متغیر سیاست های داخلی آن کشور است. آنچه برای دولت ترکیه مهم است، سروسامان دادن به وضعیت بحرانی پس از کودتاست و در این راستا، درگیرکردن نیروی نظامی و افکار عمومی در بحران سوریه و امنیتی کردن هرچه بیشتر فضای داخلی، وزن زیادی در محاسبه سود و زیان جنگ در سوریه برای دولت ترکیه دارد و مسلم است که در این نوع محاسبات هیچ جایی برای حقوق بشردوستانه و قربانی کردن بی گناهان و غیرنظامیان وجود ندارد. در شرایطی که بازیگران بین المللی برای تحکیم قدرت خود، هر روز آتش جنگ را شعله ور می کنند، نهادهای بین المللی که تابع اراده دولت ها هستند، عملازمین گیر شده اند. تنها امید مردم مصیبت زده سوریه، متوجه وجدان های بیدار و انسان های صلح طلب و مدافعان واقعی حقوق بشر است.تاریخ درباره همه کسانی که با رویکرد غیرانسانی وارد جنگ سوریه شدند و همچنین انسان هایی که غیرمسئولانه نظاره گر درد و رنج های مردم بی گناه سوریه نشسته اند، داوری بی رحمانه ای خواهد کرد. شاید بی تفاوتی به کشتار مردم بی دفاع سوریه چند صباحی به تداوم حیات سیاسی بازیگران کمک کند اما فرجامی جز شرمساری در بدنامی برای متجاوزان به حق حیات انسانی نخواهد داشت.اولین قربانی هر جنگ و مخاصمه مسلحانه، حقوق انسانی است و در راس این حقوق، حق حیات خودنمایی می کند. با شلیک هر گلوله، انفجار هر مین، بمب و گلوله توپ، حیات انسانی به طور مستقیم یا غیرمستقیم قربانی می شود. با تخریب محیط زیست، آلوده شدن محیط انسانی به سم های مختلف، تخریب منابع و میراث فرهنگی، نابودی حیات وحش و گونه های جانوری و گیاهی، کل دستاوردهای مادی و معنوی انسان زنده به گور می شود. جنگ در هر شکل و به هر صورتی و با هر انگیزه و هدفی، یک کابوس بزرگ برای نسل فعلی و نسل های آینده است. نسل حاضر در صحنه جنگ با گرفتارشدن در جهنم آتش و درد، کشتار و قحطی، اسارت و وحشت، حقوق انسانی خود را در جهنم جهل و شرارت از دست می دهد و نسل های آتی در درد و رنج و مصیبت به جامانده، طعم شادابی و زندگی واقعی را هرگز تجربه نمی کنند.بحران سوریه نیز آثار مصیبت بار یک جنگ تمام عیار را با خود همراه دارد. ورود هر بازیگری به این صحنه با هر هدف و نیتی، در عمل به عمر و عمق این مصیبت می افزاید. با توجه به تجربه تاریخی که در جنگ های مختلف انباشته شده، ورود تانک های ترک به خاک سوریه جز شعله ورتر کردن آتش موجود، هیچ دستاورد دیگری به همراه نخواهد داشت. ترکیه برای پیشبرد اهداف خود حداکثر توانایی جنگی خود علیه منابع انسانی و طبیعی را به کار خواهد گرفت و در این مسیر همانند سایر بازیگران در باره نقض حقوق بشر به هیچ کس و هیچ نهادی پاسخ گو نخواهد بود. اولین گلوله در هر جنگی، اول حقوق بین الملل را نشانه می رود. هرجا جنگ حاضر است، حقوق غایب است؛ چراکه نابودی حتی یک انسان یا یک گونه جانوری و گیاهی مغایر با اصول روح حقوق بشر است.در طول تاریخ اندیشمندان تلاش کرده اند دامنه توسل به زور و شیوه و ابزارهای جنگی را محدود کنند. اما حاکمان در گذشته و دولت ها در دنیای مدرن، توسل به زور را حق طبیعی در دفاع از امنیت و حاکمیت خود تلقی کرده اند. تا تصویب منشور ملل متحد، جنگ ممنوع نبود و تئوری جنگ های عادلانه با سنت آگوستین (354- 430) مبنای حقوقی توسل به زور را توجیه می کند.از سوی دیگر دیوان بین المللی دادگستری با رای مشورتی خود در قضیه تهدید و توسل به سلاح های کشتارجمعی در سال 1996، تفسیر موسعی از دفاع مشروع ارائه دارد؛ به طوری که حتی در مقام دفاع مشروع توسل به سلاح های کشتارجمعی مجاز است. گفتنی است که از قرن نوزدهم تلاش های بین المللی برای محدودکردن شیوه و ابزار جنگی و گسترش حقوق جنگ (حقوق بشردوستانه) در جریان بوده است اما با توجه به قدرت هیولای جنگ، دستاوردها در این زمینه بسیار محدود است.اولین تلاش ها در چارچوب کنوانسیون های 1864 و 1906 ژنو برای حمایت از بیماران و سربازان مجروح صورت گرفته و در ادامه آن کنوانسیون های 1899 و 1907 لاهه در محدودکردن ابزار جنگی و حمایت از مجروحان و غیرنظامیان شکل گرفت.معاهده 1930 لندن و پروتکل 1936 آن برای نظم دهی در استفاده از زیردریایی ها تصویب شد و پروتکل 1925 ژنو در ممنوعیت استفاده از گازهای شیمیایی و میکروبی، وارد ادبیات و منابع حقوق بین الملل شدند.اولین قربانی هر جنگ و مخاصمه مسلحانه، حقوق انسانی است و در راس این حقوق، حق حیات خودنمایی می کند. با شلیک هر گلوله، انفجار هر مین، بمب و گلوله توپ، حیات انسانی به طور مستقیم یا غیرمستقیم قربانی می شود. با تخریب محیط زیست، آلوده شدن محیط انسانی به سم های مختلف، تخریب منابع و میراث فرهنگی، نابودی حیات وحش و گونه های جانوری و گیاهی، کل دستاوردهای مادی و معنوی انسان زنده به گور می شود. جنگ در هر شکل و به هر صورتی و با هر انگیزه و هدفی، یک کابوس بزرگ برای نسل فعلی و نسل های آینده است. نسل حاضر در صحنه جنگ با گرفتارشدن در جهنم آتش و درد، کشتار و قحطی، اسارت و وحشت، حقوق انسانی خود را در جهنم جهل و شرارت از دست می دهد و نسل های آتی در درد و رنج و مصیبت به جامانده، طعم شادابی و زندگی واقعی را هرگز تجربه نمی کنند.بحران سوریه نیز آثار مصیبت بار یک جنگ تمام عیار را با خود همراه دارد. ورود هر بازیگری به این صحنه با هر هدف و نیتی، در عمل به عمر و عمق این مصیبت می افزاید. با توجه به تجربه تاریخی که در جنگ های مختلف انباشته شده، ورود تانک های ترک به خاک سوریه جز شعله ورتر کردن آتش موجود، هیچ دستاورد دیگری به همراه نخواهد داشت. ترکیه برای پیشبرد اهداف خود حداکثر توانایی جنگی خود علیه منابع انسانی و طبیعی را به کار خواهد گرفت و در این مسیر همانند سایر بازیگران در باره نقض حقوق بشر به هیچ کس و هیچ نهادی پاسخ گو نخواهد بود. اولین گلوله در هر جنگی، اول حقوق بین الملل را نشانه می رود. هرجا جنگ حاضر است، حقوق غایب است؛ چراکه نابودی حتی یک انسان یا یک گونه جانوری و گیاهی مغایر با اصول روح حقوق بشر است.در طول تاریخ اندیشمندان تلاش کرده اند دامنه توسل به زور و شیوه و ابزارهای جنگی را محدود کنند. اما حاکمان در گذشته و دولت ها در دنیای مدرن، توسل به زور را حق طبیعی در دفاع از امنیت و حاکمیت خود تلقی کرده اند. تا تصویب منشور ملل متحد، جنگ ممنوع نبود و تئوری جنگ های عادلانه با سنت آگوستین (354- 430) مبنای حقوقی توسل به زور را توجیه می کند.از سوی دیگر دیوان بین المللی دادگستری با رای مشورتی خود در قضیه تهدید و توسل به سلاح های کشتارجمعی در سال 1996، تفسیر موسعی از دفاع مشروع ارائه دارد؛ به طوری که حتی در مقام دفاع مشروع توسل به سلاح های کشتارجمعی مجاز است. گفتنی است که از قرن نوزدهم تلاش های بین المللی برای محدودکردن شیوه و ابزار جنگی و گسترش حقوق جنگ (حقوق بشردوستانه) در جریان بوده است اما با توجه به قدرت هیولای جنگ، دستاوردها در این زمینه بسیار محدود است.اولین تلاش ها در چارچوب کنوانسیون های 1864 و 1906 ژنو برای حمایت از بیماران و سربازان مجروح صورت گرفته و در ادامه آن کنوانسیون های 1899 و 1907 لاهه در محدودکردن ابزار جنگی و حمایت از مجروحان و غیرنظامیان شکل گرفت.معاهده 1930 لندن و پروتکل 1936 آن برای نظم دهی در استفاده از زیردریایی ها تصویب شد و پروتکل 1925 ژنو در ممنوعیت استفاده از گازهای شیمیایی و میکروبی، وارد ادبیات و منابع حقوق بین الملل شدند.
                