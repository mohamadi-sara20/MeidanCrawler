سه‌شنبه ۴ آبان ۱۳۹۵
-----------------------------------------
بازتاب
-----------------------------------------
توضیح فائزه هاشمی
-----------------------------------------

                    شرق: در شماره روز گذشته، مطلبی با عنوان «فائزه هاشمی به روایت فائزه هاشمی» چاپ شد که در آن خانم فائزه هاشمی در گفت وگو با حسین دهباشی به مرور خاطرات سیاسی خود پرداخته بود. بخشی از گفت وگو به خاطرات ایشان از دوران انتخابات مجلس پنجم باز می گشت که رای دوم حوزه تهران را کسب کرد. ایشان با ارسال یادداشتی به روزنامه، درباره آن مطلب توضیحاتی دادند.متن توضیح فائزه هاشمی به این شرح است:  «جناب آقای رحمانیان؛ مدیرمسئول محترم روزنامه شرقبا سلام و احترام، در انتشار گفت وگوی این جانب با آقای حسین دهباشی در روزنامه «شرق» (مورخ 3/8/95) نقل قولی نادرست به چاپ رسیده که نیازمند اصلاح است: «در روزنامه «شرق» آمده است: «بابای من معتقد است تو نماینده اول در مجلس پنجم بودی ولی دوم خواندنت» این نقل قول نادرست است. بنده در آن مصاحبه این دیدگاه را به مادرم سرکار خانم مرعشی نسبت داده ام و چند سطر پایین تر از قول پدر نوشته ام: «بابا اصلارد می کند می گوید اصلاچنین چیزی نیست» بدیهی است این تکمله، بطلان جمله اول را ثابت می کند و نشان می دهد در انتقال سخن من بی دقتی صورت گرفته است و آقای هاشمی به عنوان رئیس جمهور و برگزارکننده انتخابات مجلس پنجم هرگز چنین نظری نداشته اند. خواهشمندم وفق قانون مطبوعات این توضیح را در اولین شماره، در همان صفحه درج فرمایید. فائزه هاشمی 3/8/95».
                