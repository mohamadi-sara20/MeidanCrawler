سه‌شنبه ۲۷ مهر ۱۳۹۵
-----------------------------------------
سرمقاله
-----------------------------------------
موقعیت جدید نفتی ایران موقعیت جدید نفتی ایران
-----------------------------------------

                    مقامات نفتی ایران می گویند هم اکنون ماهانه دو میلیون تن (معادل 74 میلیون لیتر در روز) نفت کوره و گازوئیل از این کشور صادر می شود. این رقم نسبت به سال گذشته بیش از دو برابر افزایش نشان می دهد، در حالی که آمارهای رسمی ایران حاکی است تولید محصولات نفتی در کشور در چند سال گذشته افزایشی نداشته است.به این ترتیب، علت کاهش چشمگیر مصرف داخلی محصولات نفتی است که ایران را به صادرکننده عمده گازوئیل و نفت کوره تبدیل کرده؛ صادرات ماهانه دو میلیون تن برابر صادرات روزانه نزدیک به 500 هزار بشکه محصولات نفتی رقم چشمگیری است.با نگاهی به آمارهای ایران، مشاهده می شود مصرف داخلی سوخت مایع در پالایشگاه ها در چند سال گذشته به شدت افت کرده، چراکه ایران در سه سال گذشته تحویل گاز به نیروگاه ها را 20 میلیارد مترمکعب در سال افزایش داده است.آمارهای وزارت نیروی ایران نشان می دهد تحویل گاز به نیروگاه های این کشور در نیمه نخست سال جاری 8.2 درصد افزایش داشته و به نزدیک 38 میلیارد مترمکعب رسیده است.ایران در نظر دارد تحویل گاز به نیروگاه ها را در سال جاری به 65 میلیارد مترمکعب برساند. این رقم در سال 1392 تنها 35 میلیارد مترمکعب بود. افزایش گازرسانی به نیروگاه ها مصرف سوخت مایع را به طور چشمگیری کاهش داده است.برای مثال، ایران در سال 1392 حدود 24 میلیارد لیتر نفت گاز و نفت کوره در نیروگاه هایش مصرف کرد درحالی که این رقم در نیمه نخست سال جاری تنها دومیلیاردو 350 میلیون لیتر بود که کاهشی پنج برابری نسبت به مدت مشابه در سه سال قبل دارد.* نموداری که در صفحه 4 آمده، روند مصرف سالانه انواع سوخت ها در نیروگاه های ایران و ظرفیت عملی تولید برق را نشان می دهد:ایران همچنین از سال 94 برای اولین بار در زمینه گاز مایع «ال پی جی» به خودکفایی رسید و بنا به گفته محسن قمصری، مدیر امور بین الملل شرکت ملی نفت، ایران ماهانه 140 هزار تن «ال پی جی» صادر می کند. این موضوع نیز به گازرسانی بیشتر به خانوارهای ایرانی در سال های گذشته برمی گردد، به طوری که مصرف «ال پی جی» (گازی که در کپسول ها فروخته می شود) در بخش خانگی ایران از 2.4 میلیون تن در سال 1390 به زیر دو میلیون تن در سال 1393 کاهش یافته و تولید گاز مایع نیز بیش از یک میلیون تن افزایش یافته است. درحال حاضر، حدود 82 درصد خانوارها در ایران از گاز طبیعی استفاده می کنند. ایران می خواهد تا سه سال آینده این رقم را به 96 درصد برساند.کاهش مصرف سوخت مایع در بخش نیروگاهی، ایران را به یک صادرکننده عمده محصولات نفتی، دست کم در منطقه خاورمیانه، تبدیل کرده است.به گفته قمصری، درحال حاضر ایران حدود 600 هزار تن نفت گاز و 1.4 میلیون تن نفت کوره در ماه صادر می کند. این ارقام معادل صادرات 22.6 میلیون لیتر نفت گاز در روز و 52 میلیون لیتر نفت کوره در روز است که هر دو رکورد محسوب می شوند. در سال گذشته، کل صادرات و بانکرینگ گازوئیل و مازوت ایران به ترتیب حدود شش میلیون لیتر و 40 میلیون لیتر در روز بود.چشم انداز صادرات محصولات نفتی: براساس اسناد رسمی وزارت نفت، ایران برنامه ریزی کرده است تا سال 1400 ظرفیت پالایش روزانه نفت و میعانات گازی را از 1.8 میلیون بشکه کنونی به 3.1 میلیون بشکه در روز برساند. طبق این اسناد، چند پالایشگاه بزرگ تا سال 1400 به بهره برداری خواهند رسید. پالایشگاه ستاره خلیج فارس، مجتمع پالایشی سیراف، پالایشگاه آناهیتا و پالایشگاه بهمن گنو به ترتیب روزانه 360 هزار بشکه، 480 هزار بشکه، 150 هزار بشکه و 300 هزار بشکه به ظرفیت پالایشی ایران اضافه خواهند کرد. سال گذشته، ایران به ترتیب حدود 67 میلیون لیتر بنزین، 89 میلیون لیتر نفت گاز، 10 میلیون لیتر نفت سفید و 64 میلیون لیتر نفت کوره تولید کرد.فعلاایران فقط در حوزه بنزین کمبود دارد، به طوری که در سال گذشته روزانه بیش از 9 میلیون لیتر واردات بنزین داشت و در نیمه اول سال جاری این رقم را به 12 میلیون لیتر رساند؛ اما در نیمه دوم ظاهرا واردات را به چهار میلیون لیتر کاهش داده که به دلیل کاهش مصرف داخلی بوده است. ایران در نظر دارد تا سال 1400 روزانه 42 میلیون لیتر صادرات بنزین و 65 میلیون لیتر صادرات گازوئیل داشته باشد.* نمودار زیر برنامه ایران را برای صادرات انواع محصولات نفتی در سال های پیش رو نشان می دهد:* انرژی نشریه تخصصی Natural Gas World و مدیر اخبار ایران بخش انگلیسی خبرگزاری ترند آذربایجان
                