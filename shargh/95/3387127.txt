یک‌شنبه ۱۳ تیر ۱۳۹۵
-----------------------------------------
type_unknown
-----------------------------------------
ناگفته های عبدالله رمضان زاده و محسن صفایی فراهانی: مدیران دولت اصلاحات چقدر حقوق می گرفتند
-----------------------------------------

                    سال 84 وقتی رئیس دولت اصلاحات کلید را به دولت مهرورز تحویل داد، آخرین حقوق اعضای ارشد دولت بین یک میلیون و 200 تا یک میلیون و 800 هزار تومان بود. بعد از گذشت هشت سال از دولت های احمدی نژاد و سه سال از عمر دولت روحانی، حالااز فیش هایی رونمایی می شود که حداقل دریافتی یک مدیر دولتی را 17 تا 18 میلیون تومان نشان می دهد. سال 84 حداقل دستمزد ماهانه، 122 هزار تومان بود و سال 95 حداقل دستمزد، حدود 900 هزار تومان است.دلیل جهش حقوقی مدیران در این سال ها چه بوده است؟ آیا مدیران دولتی تا قبل از دولت احمدی نژاد؛ مدیران پاک دستی بوده اند؟ آیا روسای دولت های قبل از احمدی نژاد، مانع پرداخت های میلیونی می شده اند؟ اصلاآن دولت ها تا این اندازه منابع در اختیار داشته اند؟ رسانه ها، افکار عمومی و جریان های رقیب تا چه اندازه دولت را آگراندیسمان می کرده اند و اصولاشفافیت فضا چه تاثیری در بروز یافتن یا نیافتن چنین مواردی داشته است.برای پاسخ به این پرسش ها، می توان به بررسی پرداختی ها و دریافتی های دولت اصلاحات پرداخت. علت مبدا قراردادن دولت اصلاحات هم به دلیل تغییر وضعیت در حقوق مدیران پس از دولت های هفتم و هشتم است؛ تغییری که سیر صعودی داشته است. در این مقایسه می توان نگاهی هم به فیش های حقوقی مدیران دولتی یا اعضای کابینه کشور های دیگر داشت؛ کشوری مثل ایالات متحده. بررسی میزان دریافتی های کابینه دولت اوباما با ایران از این نظر انجام می شود که اقتصاد این کشور مبتنی بر نظام سرمایه داری و اصل رقابت است. براین اساس در این کشور طبعا به دلیل رقابت موجود در اقتصاد که به دلیل حضور بخش خصوصی فعال است، عموما تفاوت محسوسی بین حقوق و مزایای مدیران و کارگران و کارمندان وجود دارد. با این حال و با این تفاوت ها و وجود یک اقتصاد نابرابر، نگاهی به فاصله حقوق اعضای کابینه دولت که جزء مدیران ارشد دولتی محسوب می شوند با میانگین حداقل حقوق، نشان از این دارد که فاصله نامعقولی بین این دریافتی ها وجود ندارد.کابینه آمریکا چقدر می گیرددر ایالات متحده میانگین دستمزد سالانه، حدود 54 هزارو 450 دلار است. بااین حال حداقل دستمزد ماهانه در ایالت های مختلف آمریکا متفاوت است؛ برای نمونه، در ایالت نیویورک میزان حداقل دستمزد ماهانه ساعتی 9،75 دلار، یعنی هزارو 560 دلار است که این دریافتی به طور سالانه 18 هزارو 720 دلار می شود. در ایالت کالیفرنیا، میزان حداقل دستمزد ماهانه، ساعتی 10 دلار، یعنی هزارو 600 دلار در ماه و سالانه 19هزارو 200 دلار است. این دریافتی در ازای 160 ساعت کار در ماه محاسبه می شود که قرار است هردوی این ایالت ها تا سال 2022 میزان حداقل دستمزد را به ساعتی 15 دلار افزایش دهند. باراک اوباما، رئیس جمهوری این کشور هم برابر 395 هزار دلار در سال دریافت می کند. براین اساس، یعنی رئیس جمهور ایالات متحده هشت برابر میانگین حداقل دستمزد سالانه را دریافت می کند. همچنین او در مقایسه با حداقل دستمزد در ایالت نیویورک تقریبا 21 برابر و در مقایسه با ایالت کالیفرنیا، تقریبا 20 برابر حقوق دریافت می کند.این در حالی است که فاصله بین حداقل دستمزد 800 هزار تومان یک کارگر یا کارمند دولتی در ایران با حقوق 18 میلیونی یک مدیر دولتی که طبعا در سطح رئیس جمهوری کشوری با 50 ایالت نیست، تقریبا 22/5 برابر است. در این مقایسه می توان به حقوق سایر اعضای کابینه دولت اوباما هم اشاره کرد؛ مثلاجو بایدن، معاون رئیس جمهور 230 هزارو 700 دلار، اشتون کاتر، وزیر دفاع، جان کری، وزیر امور خارجه، هولیان کاسترو، وزیر مسکن و شهرسازی، سیلویا بورول، وزیر بهداشت، جک لو، وزیر خزانه داری، آرنی دانکن، وزیر آموزش، جان برنان، رئیس سازمان اطلاعات مرکزی آمریکا، تام ویلساک، وزیر کشاورزی، شان دونوان، رئیس دفتر مدیریت و بودجه، اریک هولدر، دادستان کل، جیمز کلاپر، رئیس اطلاعات ملی هرکدام 199 هزارو 700 دلار به صورت سالانه دریافت می کنند. جیمز کومی، رئیس اف بی ای، 178 هزارو 700 دلار و دنیس مک دونا، رئیس ستاد کارکنان کاخ سفید، 172 هزارو 200 دلار دریافتی سالانه دارند. براین اساس، یک وزیر کابینه دولت اوباما، مثلاجان کری، 10 برابر حداقل دستمزد در ایالت کالفرنیا و 5/10 برابر حداقل دستمزد در ایالت نیویورک حقوق دریافت می کند.نمایندگان آمریکا چقدر می گیرندسناتورهای نمانیدگان مجلس نمایندگان 174 هزار دلار در سال، سخنگوی مجلس نمایندگان 223 هزارو 500 دلار، رهبران اکثریت و اقلیت سنا و مجلس نمایندگان، 193 هزارو 400 دلار، رئیس بانک مرکزی 199 هزارو 700 دلار، قاضی ارشد دیوان عالی، 255 هزارو 500 دلار و قضات دیوان عالی 244 هزارو 400 دلار به طور سالانه دریافت می کنند. حقوق نمایندگان مجلس ایران اندکی کمتر از پنج میلیون تومان است.نکات درخور توجه در دریافتی های مقام های ارشد آمریکادرباره میزان حقوق و دستمزد در ایالات متحده چند نکته وجود دارد.؛ اول اینکه میزان پرداختی های مدیران به صورت شفاف در سایت های اینترنتی این کشور در دسترس است و می توان با چند کلیک متوجه این نظام پرداخت ها شد؛ یعنی اصل شفافیت. دوم، دقت و توجه به فاصله پرداختی های اعضای دولت و نمایندگان سنا و مجلس نمایندگان با میانگین حقوق سالانه در این کشور است. همان طور که اشاره شد این فاصله در ایالات متحده با اقتصاد نابرابر، بین هشت تا 20 برابر است.در دولت اصلاحات چه گذشته استاما فاصله حدود 20برابری بین حقوق برخی مدیران و یک کارگر یا کارمند در ایران از کجا و کدام دولت شکل گرفته است؟ تا پایان دولت اصلاحات، عوامل متعددی دست به دست هم داده اند تا در دولت اصلاحات مدیران دولتی البته به استثنای مدیران شرکت های دولتی و بانک ها، حقوق های متعارفی نسبت به حداقل دستمزد های کارگری داشته باشند. همان طورکه گفته شد، حقوق اعضای دولت دوم اصلاحات حداکثر یک میلیون و 800 هزار تومان بود. به طور مشخص، محسن صفایی فراهانی که آخرین مسئولیت او در دولت اصلاحات، قائم مقام وزارت امور اقتصادی و دارایی بوده است، به «شرق» می گوید آخرین دریافتی اش در این سمت یک میلیون و 800 هزار تومان بوده است با همه مزایای مربوطه. او در توضیح بیشتر می گوید: «حتی زمانی که رئیس فدراسیون فوتبال بودم، حقوقی از این محل دریافت نمی کردم، چراکه حقوق نمایندگی مجلس را می گرفتم». عبدالله رمضان زاده، سخنگوی دولت دوم اصلاحات و دبیر کمیسیون های این دولت هم به «شرق» می گوید از محل عضویت خود در دولت حقوقی دریافت نکرده و محلی دریافتی او از دانشگاه بوده است. به گفته رمضان زاده، کسانی که عضو هیات علمی دانشگاه ها بودند، حقوق خود را از این محل دریافت می کرده اند. مثلامحمد ستاری فر که رئیس سازمان مدیریت و برنامه ریزی بود هم حقوقی به واسطه این مسئولیت دریافت نمی کرد و از دانشگاه حقوق می گرفت.دارایی ابطحی از زبان خودشمحمدعلی ابطحی در دولت دوم خاتمی معاونت پارلمانی را بر عهده داشت. او در جریان ماجراهای بعد از انتخابات 88، دستگیر شد. او با ذکر خاطره ای از دوران حبس خود به میزان دارایی اش اشاره کرده است. ابطحی در صفحه اینستاگرام خود نوشته که دوران اصلاحات «دوران تمیز مالی» بود و مهم ترین دلیلش حساسیت های غیرقابل اغماض رئیس دولت آن بوده است. او در یادآوری این خاطره چنین نوشته است: «در سال 88، در همانجا که می دانید، رو به دیوار نشسته بودم. از پشت کاغذ به دستم دادند. نوشته بود: تمام اموال خود و همسر و دخترها و همسرتان را بنویسید. نیم ساعتی طول کشید تا ورقه را برگرداندم پشت سر. بازجو خواند. صدای پچ پچ می آمد. از پشت صدای بازجو آمد که باور نمی کرد. دوباره کاغذ را از پشت سر به من داد. نوشته بود بنویس هرچیزی غیر این فهرست پیدا شد مال حکومت باشد. این بار سریع جواب نوشتم، قبول دارم. آقای بازجو البته با لحنی مودبانه گفت این نوشته رسمی است. واقعا بقیه اموال را اگر ننوشته باشی از ملکیتت بیرون می آید. گفتم فهمیدم. این بار با صدایی که من هم شنیدم، گفت قیمت و مخارج اسب های آقای فلانی، که او اسم آورد و من اسمش را نمی گویم، از اموال تو بیشتر است. هنوز شیرینی آن حرف در وجودم هست. حتما آن بازجویی ها و صدایش در بخش مربوطه حفظ شده است. فکر کردم به جای چالش این روزهای فیش حقوق، این ماجرا را نقل کنم. دوران اصلاحات، دوران تمیز مالی بود. واقعا مهم ترین دلیلش حساسیت های غیرقابل اغماض رئیس دولتش بود».مخالفت های رئیس دولت اصلاحاتعبدالله رمضان زاده اما در ادامه گفت وگوی خود با «شرق» در بررسی وضعیت پرداختی ها در دولت اصلاحات به همین حساسیت های رئیس دولت اصلاحات اشاره دارد. او در توضیح خود می گوید: «آخرین دریافتی در دولت اصلاحات بین یک میلیون و 200 هزار تومان تا یک میلیون و 300 هزار تومان بوده است». او سپس با ذکر خاطره ای ادامه می دهد: «سال 81 یا 82 بود که حقوق کارمندان آموزش وپرورش یکباره 24 درصد افزایش پیدا کرده بود، درحالی که حقوق های بالاحدود 10 درصد بیشتر افزایش پیدا نکرده بود».رمضان زاده درباره علت افزایش نیافتن حقوق های بالاهمچنین می گوید: «پیشنهادهایی از طرف برخی دستگاه ها و برخی آقایان مطرح می شد و آنها معتقد بودند که حقوق ها کم است و باید افزایش پیدا کند، اما آقای خاتمی شخصا تقریبا با همه موارد مخالفت می کردند و اجازه ندادند حقوق ها افزایش پیدا کند». او ادامه می دهد: «جز افزایشی که براساس افزایش نرخ تورم صورت می گرفت، من به یاد ندارم که غیر از آن افزایش برای حقوق های بالاداشته باشیم».مخالفت رئیس دولت اصلاحات با پاداش پژورمضان زاده در ادامه با ذکر خاطره دیگری می گوید: «من به طور صریح بگویم. یکی، دو مورد پیشنهاد افزایش حقوق در کمیسیون های دولت که من دبیر آنها بودم، مطرح شد و ما به صورت پیشنهاد در جلسات هیات دولت مطرح می کردیم. آقای خاتمی به سازمان برنامه ارائه می داد و سازمان هم مخالفت می کرد».او همچنین به مخالفت رئیس دولت اصلاحات با پاداش پژو هم اشاره کرده و می گوید: «یک بار دیگر پیشنهادی در اواخر دولت خاتمی در هفته های آخر دولت مطرح شد که به هر یک از اعضای هیات دولت یک پژو هدیه داده شود. با این پیشنهاد هم شخص آقای خاتمی به صراحت مخالفت کرد. به خاطر دارم قیمت پژو در آن مقطع 14 یا 15 میلیون تومان بود».پرداخت نشان در دولت اصلاحاترمضان زاده اما درباره اعطای نشان های دولتی هم می گوید: «آیین نامه نشان های دولتی مشخص است. این نشان ها هر کدام مزایای خاصی دارد. قبل از دولت اصلاحات، در دولت هاشمی هم نشان ارائه شده است. مثلاآقای دانش جعفری در دولت هاشمی نشان جهاد دریافت کرد. برخی از اعضای دولت خاتمی هم این نشان را دریافت کردند. اعطای این نشان ها به خاطر کارهای ویژه ای بود که افراد انجام داده بودند و همان زمان هم به صورت شفاف اعلام می شد. این نشان ها هم به تعداد محدود حتی کمتر از تعداد انگشتان دست، به بعضی از اعضای دولت از جمله محمود حجتی به خاطر خودکفایی گندم اعطا شده است. هیچ کدام از نشان هایی که در دولت خاتمی ارائه شد، به افراد سیاسی خاصی داده نشد، بلکه به خاطر خدمتشان بوده است».تامین فضای باز برای رقبااما چرا در دولت های اصلاحات، خبری از اختلاس و فساد گسترده مالی و البته حقوق های میلیونی نبوده است. یکی از دلایل آن بی شک می تواند فضای باز رسانه ای باشد. آنچه در اصلاحات به بهار مطبوعات شهره شد. مطبوعاتی همسو که خود تندترین نقدها را به دولت متبوعشان داشتند. از طرف دیگر حضور احزاب بود و همچنین حضور قدرتمند جریان رقیب. اینها عواملی است که رمضان زاده به آن اشاره می کند. او در توضیح بیشتر می گوید: «در دولت اصلاحات، به دلیل فضای باز مطبوعات، فضای باز رقیب و احزاب رقیب، اگر کسی هم قصد و نیت تخلف داشت، به خاطر فضای باز عمومی نمی توانست این کار را کند. من قبلاهم گفته ام که اعضای دولت خاتمی با اعضای دولت روحانی و هاشمی تفاوت بنیادی از نظر شخصیتی ندارند، اما فضای عمومی جامعه و نظارت سازمان های رقیب مانع از آن می شد که کسی تخلف کند. در همین راستا من به دولت توصیه می کنم که فضای باز را برای رقبای خود ایجاد کند».چرایی جهش حقوق ها از دولت احمدی نژاد به این سوصفایی فراهانی اما در تحلیل چگونگی این اتفاق می گوید که «علت جهش میزان حقوق ها از دولت اصلاحات به بعد، بی انضباطی مالی بود که در دولت احمدی نژاد رخ داد». به گفته صفایی فراهانی، در این دوره ارزش پول ملی به صورت وحشتناکی سقوط کرد. یعنی 75 درصد ارزش پول ملی از بین رفت و این باعث شد دستمزدها بالابرود. همین اتفاق ناشی از بی انضباطی بود. دولت احمدی نژاد نزدیک به 800 میلیارد دلار پول نفت در اختیار داشت. پول زیادی به دولت منتقل شد. مثلابودجه جاری دولت در سال 83، 23 هزار میلیارد تومان بود. در سال 86 به نظرم این عدد، 80 هزار میلیارد تومان شد. این نشان می دهد که دولت منابع زیادی را وارد بودجه جاری کرد. از طرف دیگر چون به ردیف های بودجه اعتقادی نداشت و قبول نداشت که ردیف ها را اعمال کند، به صورت فله ای بودجه را اجرائی کردند. اینها همه باعث شد نظام حقوق و دستمزد دچار تغییرات زیادی شود. حقوق ها تا پایان دولت اصلاحات، 10 درصد حقوق هایی است که امروز روی آنها بحث می شود.مقصر کیسترمضان زاده با تاکید بر اینکه در ماجرای فیش های حقوقی حتما تخلف صورت گرفته، می گوید: «تصورم این است کسانی که حقوق های زیاد دریافت کردند، مقصر نیستند. اگرچه باید این مبالغ به بیت المال بازگردانده شود، اما مقصر مجامع شرکت ها هستند که ترکیب آن را وزرا تشکیل می دهند و باید دراین باره توضیح دهند. همچنین بخشی از وزارت اقتصاد که اداره کل مجامع را برعهده دارد باید دراین باره پاسخ گو باشد».آنچه در ماجرای فیش های حقوقی به نظر می رسد، این است که ظاهرا سنگ بنای این عمارت کج را دولت های نهم و دهم پی ریزی کرده اند، اما اینکه چرا این موضوع در دولت روحانی رسیدگی نشده است، خود بحث دیگری است. موضوعی که اگرچه قصور است و باید متخلفان بازخواست شوند، اما باید این نکته را لحاظ کرد که آنچه روی داده و خسارتی که به بیت المال از ناحیه این حقوق ها وارد شده، هرگز به پای فساد سه هزار میلیاردی و فساد بزرگ نفتی در دولت محمود احمدی نژاد نمی رسد.
                