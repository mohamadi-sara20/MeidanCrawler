سه‌شنبه ۴ آبان ۱۳۹۵
-----------------------------------------
type_unknown
-----------------------------------------
وزیر ناکام
-----------------------------------------

                    روز گذشته مراسم تودیع «علی جنتی»، وزیر سابق ارشاد و معارفه «سیدعباس صالحی»، به عنوان سرپرست در این وزارتخانه برگزار شد. در کنار سخنرانی های معمول این گونه مراسم ها، حواشی هم وجود داشت؛ ازجمله راه ندادن تعداد زیادی از خبرنگاران و دستچین کردن خبرنگاران برای ورود به سالن مراسم و ورود تنها دو رسانه. در این مراسم «علی مرادخانی»، معاون هنری وزارت ارشاد، «حجت الله ایوبی»، رئیس سازمان سینمایی، «نوش آبادی»، سخنگوی وزارت ارشاد، «احمد مسجدجامعی»، عضو شورای شهر، حجت الاسلام «شاهمرادی»، رئیس شورای فرهنگ عمومی، «محمودرضا برازش»، مدیر کل چاپ وزارت ارشاد و مدیران کل استان های وزارت ارشاد و... حضور داشتند.روز گذشته مراسم تودیع «علی جنتی»، وزیر سابق ارشاد و معارفه «سیدعباس صالحی»، به عنوان سرپرست در این وزارتخانه برگزار شد. در کنار سخنرانی های معمول این گونه مراسم، حواشی هم وجود داشت؛ ازجمله راه ندادن تعداد زیادی از خبرنگاران و دستچین کردن خبرنگاران برای ورود به سالن مراسم و ورود تنها دو رسانه. در این مراسم «علی مرادخانی»، معاون هنری وزارت ارشاد، «حجت الله ایوبی»، رئیس سازمان سینمایی، «نوش آبادی»، سخنگوی وزارت ارشاد، «احمد مسجدجامعی»، عضو شورای شهر، حجت الاسلام «شاهمرادی»، رئیس شورای فرهنگ عمومی، «محمودرضا برازش»، مدیرکل چاپ وزارت ارشاد و مدیران کل استان های وزارت ارشاد و... حضور داشتند. «علی جنتی» که سه شنبه هفته گذشته استعفا داده، در این مراسم به گلایه ها و ناگفته هایش پرداخت. به گزارش «فارس»، «علی جنتی»، وزیر مستعفی دولت یازدهم، در مراسم خداحافظی با کارمندان ساختمان بهارستان در وزارت ارشاد، گفت: «در 38 ماه گذشته در جمع شما عزیزان، مدیران و کل کارکنان خدوم وزارتخانه توفیق خدمت یافتم و همین که در خدمت مجموعه اهالی فرهنگ و هنر در کشور باشیم و بتوانیم در این جهت یک گام مثبت و رو به جلو برداریم، افتخار است».می خواستم مانند دوره خاتمی و مسجدجامعی به اهل فرهنگ احترام بگذاریماو با بیان اینکه پیش از اینکه در وزارتخانه مستقر شوم، از دوستانم خواستم مجموعه منویات و فرمایشات رهبر انقلاب درباره کتاب، موسیقی، سینما و هنرهای نمایشی و... را ببینند و جمع آوری کنیم، گفت: «در اولین دیدار و ملاقاتی که خدمت معظم له هم رسیدم، عرض کردم مطالب و سخنان شما را بررسی کردم و تلاش من نیز در ارشاد در این مسیر خواهد بود تا به این دیدگاه ها جامه عمل بپوشانیم». جنتی ضمن اشاره به برنامه ها و سیاست های رئیس جمهوری در مبارزات انتخاباتی بیان کرد: «در همین مدت و روزهایی که قرار بود برنامه ارائه دهیم، با همکاری بسیاری از دوستان مانند آقای مسجدجامعی و برخی افراد فرهیخته که برنامه فرهنگی دولت را می نوشتند، برنامه ای نوشته و به مجلس ارائه شد و تلاش کردم در این مدت به آن عمل کنم». جنتی با اشاره به «اعتماد فرهنگی» گفت: «در روزهای اولی که وارد وزارتخانه شدم، در حوزه موسیقی دیداری با پیش کسوتان این حوزه داشتم که برخی از آنها اعلام می کردند چهار تا هشت سالی است که پایشان به ارشاد نرسیده. در ادامه من با توجه به بسته بودن خانه سینما با سه گروه سینمایی که با یکدیگر اختلاف داشتند، جلسه داشتم. با این سه گروه صحبت کردم و متوجه شدم در بیانات آنها که آنها می گویند ما با ارشاد خیلی کاری نداشته ایم؛ اما من سعی کردم از روز اول بگویم که گذشته را فراموش کنید و مانند دوره آقای خاتمی و مسجدجامعی که به اهالی فرهنگ و هنر احترام می گذاشتند، ما نیز قصد داریم به شما احترام بگذاریم، سعی مان هم همین بود تا آنها را دلگرم کنیم. اعتماد فروریخته را بازسازی کنیم و امیدها را زنده نگه داریم و خوشحالیم امروز اهالی سینما، مطبوعات، رسانه و اهالی قلم با امید بسیار فعالیت می کنند».مردم را وادار کردیم خلاف قانون عمل کننداو به استفاده از دیش و ماهواره که همچنان ممنوع است، اشاره کرد و توضیح داد: «استفاده از دیش و ماهواره ممنوع است؛ اما ببینید چند درصد مردم را وادار کرده ایم خلاف قانون عمل کنند. یک روزی هم می گفتند که چرا از فضای مجازی استفاده می کنید؛ اما امروز ببینید مراجع تقلید هم دفاترشان روی شبکه های اجتماعی مانند تلگرام قرار گرفته است و از آن استفاده می کنند؛ بنابراین این اجتناب ناپذیر است».به نماینده ولی فقیه گفتم شما نمی توانید جدا از فتوای ولی فقیه عمل کنیدجنتی تاکید کرد: «گاهی فضایی در کشور راه انداختند که کسی نتواند در این فضا تنفس کند. روزی در سفری به استانی بزرگ رفتم. با نماینده ولی فقیه استان صحبت می کردم. او گفت با موسیقی مخالفم، گفتم شما مخالفید؟ شما نماینده ولی فقیه هستید؛ اما باید ببینید ولی فقیه شما چه فتوایی داده است. شما نمی توانید جدا عمل کنید، وقتی این عنوان را دارید، نمی توانید بگویید کلابا موسیقی یا تئاتر مخالفم».می خواهید فیلم بیاورم تا ببینید در عزاداری ها خانم ها با چه وضعی هستند؟او به تدوین شیوه نامه موسیقی اشاره کرد و گفت: «پس از مدت ها شیوه نامه ای برای اجراهای صحنه موسیقی نوشتیم تا تکلیف هم مشخص باشد. از مخاطب تا مجریان، اما باز هم می بینیم هر روز یک جا مشکل درست می شود. در قم یک گروه کر برنامه برگزار کرد، محتوایش خوب بود، حجاب خانم های آن که برگزارکننده بودند، مناسب بود؛ اما چهار نفر خانم که روسری شان عقب بود، عکسشان را گرفته و بعد عناصر سیاسی عکس را در جامعه مدرسین و خدمت مراجع می برند که فضایی درست کردند که مدیر کل استان نمی تواند حتی بماند. مجبور می شود استعفا بدهد و برود. می گویند حواشی است. باید تماشاچی ها را کنترل کنید؛ اگر قرار بر این است، می خواهید فیلم بیاورم تا ببینید در مراسم سینه زنی و عزاداری خانم هایی که ایستاده اند، چه وضعیتی دارند. باید آنها را هم تعطیل کنیم!».گاهی امام جمعه ای برای تئاتری که ندیده برافروخته می شودجنتی در ادامه این گلایه ها به سراغ تئاتر هم رفت و گفت: «گاهی برای یک تئاتر امام جمعه استانی برافروخته می شود و با اینکه آن تئاتر را ندیده، اما براساس گزارشات نظر می دهد؛ هر چند من پشت صحنه این اتفاقات را می دانم. آنها با معاون اداره کل مسئله دارند؛ ازاین رو به تئاتر ایراد می گیرند، تئاتری که در تکریم شهدا بوده است». او افزود: «تکلیف این مسائل در کشور روشن نیست. باید از ابزارهای فرهنگی، هنری در خدمت به نظام استفاده بکنیم یا نه؟ اگر قرار است باشد، باید در چارچوب قانون اجرا شود. در این دوره در حوزه کتاب هیات نظارت با 21 نفر از شخصیت های فرهیخته در حوزه نظارت تشکیل شد. حتی در حوزه هنرهای نمایشی، موسیقی و شورای صدور پروانه نمایش فیلم، همه شخصیت های موجود آشنا به مبانی هستند و براساس آن مجوزها را صادر می کنند و با توجه به اینکه مردم احتیاج به نشاط دارند باید اوقات فراغت را با تغذیه فرهنگی پر کنیم». جنتی با بیان اینکه برخی انگیزه معنوی و دینی دارند و معتقدند باید تعطیل کنیم و عده ای هم انگیزه سیاسی دارند، گفت: «من در نامه استعفای خودم به رئیس جمهور آوردم که در چند ماه مانده تا انتخابات حمله شدید از سوی جناح های مخالف دولت، به دولت خواهد شد، همین عده برجام را به شکلی مطرح کردند که گویی هیچ به دست نیاورده ایم و خیلی چیزها را از دست داده ایم».شرمنده ایم از اینکه آنچه را به لحاظ رفاهی باید در اختیارتان می گذاشتیم نتوانستیمجنتی همچنین به رونق بخشیدن اقتصاد فرهنگ در این سه سال هم اشاره کرد و با اندک خواندن اعتبارات دولت، تصریح کرد: «اعتبارات دولت اندک بود و بسیاری از اهالی فرهنگ و هنر به لحاظ معیشت دچار مشکل بودند. ما سعی کردیم این حوزه را تقویت کنیم؛ بنابراین صندوق اعتباری هنر برای نویسندگان، اهالی قلم و رسانه تا میزانی فعال شد، ولی همچنان به تامین اجتماعی بدهی دارد. پس از تلاش دو ساله در ادامه مسیر با مدیران عامل بانک ها و هلدینگ ها جلسه ای تشکیل شد تا یک شرکت توسعه سرمایه گذاری هنر تاسیس شود. هر چند ما به عنوان وزارت ارشاد در آن دخیل نیستیم، اما عموم بانک ها سرمایه گذاشتند و با بورس هم موافقت هایی حاصل شده که امیدواریم به ثمر نشیند. این سرمایه ای است در اختیار فرهنگ و هنر و نویسندگانی که تالیفات خوبی دارند، ولی امکان چاپ آثارشان را ندارند یا فیلم سازانی که امکان مادی ندارند می توانند به وسیله این شرکت هنر خود را به نمایش بگذارند». او ضمن اشاره به اینکه شرمنده ایم از اینکه آنچه را به لحاظ رفاهی باید در اختیارتان می گذاشتیم نتوانستیم انجام دهیم، گفت: «تمام اقداماتی که در این دو، سه سال صورت گرفت هیچ کدام کار بنده نبود، بلکه مجموع مدیران و کارکنان ارشاد بودند که توانستیم این موارد را به سرانجام برسانیم. ما تنها سیاست گذاری و برنامه ریزی کردیم. من تلاش کردم تنها با توجه به تجربه مدیریتی، در مدیران استان ها و معاونت ها از کسانی استفاده کنم که متدین، معتقد به نظام، ولایت مدار و مهم تر از همه کارآمد باشند».می گویند هرچه اطلاع رسانی را محدود کنیم بهتر استاو با بیان اینکه فکر دیگری هم وجود دارد که می گوید هرچه اطلاع رسانی را محدود کنیم، بهتر است؛ افراد باید با سلیقه ما پیش روند، کتاب بنویسند و در رسانه ها قلم بزنند، گفت: «معتقدم حتی اگر فیلمی هم می خواهند بسازند، باید با سلیقه آنها جور در آید. در موسیقی و... هم این گونه است. ببینید در فضای مجازی در روزهای اولی که آمده بودم، رسانه ها سوال می کردند می توانیم از فیس بوک استفاده کنیم یا نه؟ که من صریح و روشن گفتم به هر صورت تحولات حوزه مجازی در دنیا ما را ناگزیر می کند از این فضاها استفاده کنیم؛ اما باید جلوی مضرات را بگیریم و حسن استفاده را لحاظ کنیم». جنتی در ادامه همین موضوع، گفت: «گاهی حتی به ما اجازه عبور یک کتاب از گمرک را هم نمی دهند، اما از طریق فضای مجازی می توان این فکر را منتقل کرد».نتوانستیم بسیاری از دغدغه های رهبری در حوزه فرهنگ را مرتفع کنیمفرزند آیت الله جنتی همچنین با بیان اینکه مجموعه ما در ارشاد نتوانستیم بسیاری از دغدغه های رهبری در حوزه فرهنگ را مرتفع کنیم، ولی تلاش خود را کرده ایم، پیرامون سرپرستی سیدعباس صالحی بر مسند وزارت ارشاد، گفت: «من در این مدت، بدون مبالغه، بسیار از حضور، دانش و متانت ایشان، حتی مدیریت ایشان استفاده کردم؛ درعین حال در این مدت با کارشان آشنا شدم و لازم است از زحمات او و همه معاونان تشکر کنم. اگر 10 سال دیگر هم می ماندم با همین معاونان کار می کردم. به این مطالب توجه نکنید که سایت ها می نویسند که «باید دید کدام یک از معاونان، فلانی را به استعفا کشاند». مسئولیت آنچه در ارشاد رخ داد بر عهده بنده است. این دوستان همراهی کردند تا سیاست های دولت تدبیر اجرا شود. همه خدمت کردند، من خودم را از اعضای کوچک این خانواده می دانم. ارتباطم را با ارشاد و این خانواده حفظ خواهم کرد و در جهت ارتباطات گسترده در فضای مجازی هم در تمام شبکه ها هستم؛ حتی با افراد بیگانه هم مرتبط هستم و جواب می دهم. امیدوارم این دوستی ها و علایق پایدار بماند». او به چند روز پایانی مسئولیتش و آمدوشدهایی که به دفترش صورت می گرفت، اشاره کرد و برخی از صحنه ها را تاسف برانگیز دانست و گفت: «تعداد قابل توجهی از افرادی که من را می شناسند در این 10 روز گذشته به دفترم آمدند و گریه کردند، هم متاثر شدم و هم خدا را شاکرم که محبت ما را در دلشان قرار داد که ابراز علاقه می کنند، خدای را بر این نعمت شاکرم».صالحی: جنتی شفاف و صریح بود«سیدعباس صالحی»، سرپرست وزارت ارشاد در این مراسم گفت: «جنتی را فردی متدین یافتم. شناخت من از دیانت ایشان بیش از پیش شد و این کم نیست. او دین نمایی نمی کند و از بن دندان به ولایت فقیه و رهبر انقلاب ملتزم است و زهدنمایی منفی ندارد». او ادامه داد: «من و همکارانم در آقای جنتی در حوزه اخلاق ارتباطی ویژگی هایی را دیدیم، ادب و تواضع ایشان کم نظیر است. ما حس نکردیم آقای جنتی رئیس ماست. مکاتبات و ادبیات کلامی ایشان همیشه برای ما حس برادر بزرگ تر، همکار و مشفق ایجاد کرد. حسن خلق ارتباطی ایشان، شفافیت، صداقت و صراحت ایشان و آینگی که این روزها کم شده، آقای جنتی شفاف و صریح بود». او همچنین گفت: «خط مقدم و سیبل ارشاد، آقای جنتی بود. او در خط مقدم اطلاعات که در ارشاد کم نبود، در این سه سال ایستاد». صالحی با بیان اینکه آقای جنتی تاکید داشتند که بنده مسئولیت سرپرستی را بپذیرم، گفت: «امیدوارم این دوره کوتاه از هفته به روز و ساعت برسد و چون آقای جنتی گفتند ضرورت دارد شما بپذیرید و پذیرفتم؛ حتی زمانی که می خواستم به ریاست جمهوری بروم، گفتند ضرورت دارد».مسجدجامعی: جنتی عکس مهاجرانی را به ارشاد برگرداند«احمد مسجدجامعی»، عضو شورای شهر و دومین وزیر ارشاد دولت اصلاحات در این مراسم گفت: «اول برای آ قای جنتی کفی بزنید، ایشان کارمند وزارت ارشاد است، مسائلی که پیش از من آقای کاراندیش پیرامون پرسنل گفتند که گفته اند افراد کارشناس بدون حاشیه و خبره هستند؛ همه درست است و یکی از آنها آقای جنتی است». او افزود: «از سال 1371 ایشان همکار ما در ارشاد ذیل حوزه بین الملل بودند، بعد که از ارشاد رفتند، ما بنیاد رودکی را راه اندازی کردیم و آقای جنتی عضو هیات امنا بودند. ارشاد هم خانه اوست. این جلسات هم جلسات خانگی است. حرف می زنیم و انتقاد می کنیم». «مسجدجامعی» با بیان اینکه یکی از ویژگی های ارشاد همین است؛ در ارشاد اتفاقات بسیاری می افتد و ممکن است به شدت انتقاد کنند که برای بنده هم اتفاق افتاده، گفت: «گاه ناشری آن چنان با شما صحبت می کند که گویی جای ناشر و شما عوض شده اما در سایر دستگاه ها این مسئله تحمل نمی شود. وزارت فرهنگ جای رفتار کریمانه است». او در ادامه ضمن اشاره به بند بحث آفرین در برنامه های آقای جنتی، گفت: «بندی که در برنامه های ایشان بحث برانگیز بود، موضوع اسلام رحمانی بود؛ چون آن موقع که ایشان می آمدند، این معنای خاصی داشت اما فکر می کنم این روال و رویه ارشاد است. حتی کسانی که این را نمی گفتند، در عمل پایبند بودند. این وزارتخانه، وزارتخانه گفت وگو، فروتنی، ادب و بردباری است. بدون این فرهنگ و هنر نیز معنا ندارد. به این سبب است که پرسنل آن هم متفاوت اند». «مسجدجامعی» رفتن جنتی از ارشاد را با فانی از آموزش وپرورش و گودرزی از وزارت ورزش مقایسه کرد و گفت: «مقایسه کنید رفتن آقای جنتی را با دیگران؛ من آقای فانی را سال هاست که می شناسم؛ هرچند از مسئول ورزش کمتر شناخت دارم اما وزارتخانه آقای جنتی وزارتخانه ای ویژه است؛ چون فرهنگ با همه زندگی آمیخته شده است. دیگران هم استعفا دادند، آقای مهاجرانی هم؛ او که آقای جنتی عکسش را سر جایش بر دیوار گذاشت، حتی آقای صفار؛ به من روزی گفتند وارد وزارتخانه که شدیم این اتاق شماست. به عنوان وزیر گفتم کنار عکس آقای مهاجرانی میخ بکوبید چراکه روزی عکسم پس از ایشان بر این دیوار آویزان خواهد شد».
                