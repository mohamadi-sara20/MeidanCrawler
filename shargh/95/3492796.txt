چهار‌شنبه ۱۵ دی ۱۳۹۵
-----------------------------------------
type_unknown
-----------------------------------------
در پاسخ به اتهامات دولت به میدان آمد
-----------------------------------------

                    گروه سیاسی: یک روز پس از سخنان رئیس قوه قضائیه درباره پرونده بابک زنجانی و متهم شدن دولت به کم کاری، دیروز دولتی ها به این سخنان واکنش نشان دادند. حسن روحانی به عنوان مقام اول دولت دراین باره گفت از ابتدا موضع دولت این بوده است که برای تکمیل پرونده رسیدگی، بابک زنجانی باید در اختیار وزارت اطلاعات قرار می گرفت. رئیس جمهوری حق مردم دانسته بود که بدانند این حجم عظیم پول چگونه در اختیار یک فرد قرار گرفته و این اموال الان کجاست.سخنگوی دولت هم در مجلس، در واکنش به سخنان رئیس قوه قضائیه که دولت را به کم کاری متهم کرده بود، گفت: دولت از ابتدا پیشگام در این اقدام بود و حالامردم منتظر اقدام قاطع قوه قضائیه برای بازگرداندن این منابع به خزانه عمومی هستند. او خواست به مردم توضیح داده شود که چگونه بابک زنجانی این توانایی را داشت که بتواند 2،7 میلیارد دلار ارز کشور را در دست بگیرد. اکبر ترکان هم به صحبت هایی که درباره کمک مالی بابک زنجانی در انتخابات ریاست جمهوری کرده است، پاسخ داد و گفت ادعای زنجانی مبنی بر کمک به ستاد انتخاباتی حسن روحانی دروغ است و تمام حساب های ما روشن و شفاف ثبت شده است. مشاور رئیس جمهوری افزود: همه کاندیداهای آن دوره بیایند و اعلام کنند از چه کسانی پول گرفته و در کجا خرج کرده اند؟ این سخنان، عزم دولت را برای بازپس گیری پول های باقی مانده در دستان بابک زنجانی نشان می دهد.گزارش های صفحات 2، 7 را بخوانید
                