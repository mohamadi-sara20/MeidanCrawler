دو‌شنبه ۱۱ مرداد ۱۳۹۵
-----------------------------------------
type_unknown
-----------------------------------------
شما تنها نیستید
-----------------------------------------

                    گفت و گو با پزشک فرانسوی کیارستمی:توضیحات بهمن کیارستمی درباره این گفت وگو: این گفت وگو در تاریخ هفت جولای با پروفسور بریس گایه، فوق تخصص جراحی گوارش و پزشک معالج پدرم در بیمارستان Institut Mutualiste Montsouris پاریس، انجام شد. فایل صوتی این گفت وگو را در اختیار دکتر پایدار، نماینده وزارت بهداشت، درمان و آموزش پزشکی در کمیسیون ویژه بررسی پرونده پزشکی عباس کیارستمی قرار داده ام. از تاریخ فوت پدرم بارها از دکتر احمد میر، جراح و پزشک معالج عباس کیارستمی در بیمارستان جم تهران درخواست گفت وگو کردم که ایشان تا امروز با این درخواست موافقت نکرده اند.شرق: ماجرای پیچیده مرگ عباس کیارستمی تمامی ندارد. هر چقدر خودش آرام و بی حاشیه زندگی کرد، حواشی درگذشتش هنوز خبرساز و پرماجراست. بعد از بیماری و درمان نشدن و دلخوری های خانواده، کیارستمی بنا بر خواست خود به فرانسه سفر کرد تا ادامه درمان در آنجا انجام شود؛ اما مرگ مهلتی برای ادامه درمان نداد. بهمن کیارستمی، فرزند کارگردان درگذشته که خطای پزشکی را عامل مرگ پدر می دانست، بررسی این موضوع را به سازمان نظام پزشکی سپرد. حالااما از گوشه وکنار شنیده می شود مسئولان مربوطه می خواهند مرگ را به گردن پزشکان فرانسوی بیندازند. مسئله ای که بهمن کیارستمی بارها تاکید کرد نباید بر بررسی روند درمان در ایران تاثیر بگذارد و نمی خواهد سازمان نظام پزشکی وظیفه پزشکی قانونی را در پیداکردن علت مرگ برعهده بگیرد و می خواهد عملکرد تیم پزشکی در ایران مورد بررسی سازمان نظام پزشکی باشد. بر همین اساس «شرق» به دنبال این بود با پروفسور بریس گایه، پزشک معالج عباس کیارستمی در فرانسه، گفت وگویی انجام دهد تا جزئیات بیشتری از وضعیت جسمانی این کارگردان پیش از شروع درمان در فرانسه و همچنین دلایلی را که منجر به فوت کیارستمی شد مستقیما از خود او جویا شود؛ اما ازآنجاکه براساس قوانین جهانی پزشکی، اطلاعات پزشکی بیمار تنها به وابستگان درجه یک آنها داده می شود، ما این موضوع را با بهمن کیارستمی، فرزند عباس کیارستمی، درمیان گذاشتیم. با طرح این پیشنهاد بهمن به «شرق» اطلاع داد خود او زمانی که برای انتقال جسد پدر به فرانسه رفته بود، با هدف کمک به روند بررسی پرونده پزشکی پدرش، با «بریس گایه» گفت وگویی انجام داده است که صدای آن را می تواند در اختیار «شرق» قرار دهد. پرسش و پاسخ های مطرح شده در این گفت وگو، ابعاد و زوایای مهمی از فرایند درمان و وضعیت جسمانی کارگردان فقید را بازگو می کند. آنچه در ادامه می خوانید مشروح این گفت وگو است که «توفان گرکانی» آن را ترجمه کرده.اولین سوال من مربوط به تصمیم ما برای ادامه روند درمان در پاریس است. به نظر شما این تصمیم اشتباه بود؟در ابتدا باید بگویم که نباید از خودتان بپرسید که آیا فرستادن او به فرانسه کار درستی بود یا خیر. من فکر می کنم در این ماجرا، نمی توان علت مرگ را بدون ارتباط با آسیب شناسی روند درمان او بررسی کرد. این بیمار مسئله انعقادخون داشت و به دلیل خطر آمبولی، به او داروی ضدانعقادخون داده شده بود. او در حقیقت نه یک بار، بلکه دو بار دچار هماتوم (جمع شدن خون در بخشی از بدن) در مغز شده بود. بار نخست که دقیقا مشخص نیست در چه زمانی اتفاق افتاده بود، عواقب خطرناکی نداشته. این هماتوم را ما پیش از وقوع هماتوم دوم در سی تی اسکن دیده بودیم؛ اما دلیل فوت او هماتوم دوم در نیمه دیگر مغز بود. یعنی او دو هماتوم داشت و ادامه حیات با این دو هماتوم امکان پذیر نبود. گرچه بعضی از هماتوم ها به سادگی درمان می شوند، در این مورد بهترین اتفاقی که می توانست برای بیمار بیافتد، این بود که او تا سال ها زندگی نباتی کند؛ اما وقتی که ما با متخصصین مغز و اعصاب در بیمارستان Sainte Anne پاریس مشاوره کردیم، پاسخ شنیدیم که جراحی نکنید، هیچ کاری نکنید، تمام است. ما وقتی ساعت شش صبح او را دیدیم تقریبا مرده بود. چشمانش کاملاباز بود، وضعیتی که ما به آن mydriase می گوییم. (بزرگ شدن اندازه قرنیه و سیاهی چشم) این به معنای مرگ مغزی است، یعنی او نه دردی کشیده نه حس دیگری داشته و مرگ در یک لحظه اتفاق افتاده است. عجیب این که او قرار بود روز بعد از بیمارستان مرخص شود و ما تا روز فوت او تقریبا توانسته بودیم همه چیز را کنترل کنیم. درباره چهار عمل جراحی انجام شده چه نظری دارید؟ آیا روند درمان درست آغاز شد؟ تاریخچه بیماری او با یک پولیپ آغاز شده بود. یک پولیپ خوش خیم و نه بدخیم. البته این اطلاعات را براساس آنچه پزشکان ایرانی در اختیار ما گذاشته بودند، کسب کرده بودیم و فکر می کنم آنها صادقانه آنچه را که رخ داده بود، شرح داده بودند؛ گرچه آنها نگفته بودند «ما اشتباهات زیادی کرده ایم» و گفته بودند «بعد از عمل با عواقب فراوانی روبه رو شدیم». عواقبی که یکی دو مورد نبودند، عواقبی که بسیار غیرمعمول هستند. من درحال حاضر نمی توانم بگویم آنها خطایی انجام داده اند، چون با نوع جراحی هایی که در کشور شما انجام می شود آشنا نیستم؛ اما مشخصا خطر جراحی روده، عفونت است. او به Peritonitis دچار شده بود و این اتفاق گاهی رخ می دهد، حدودا یک تا دو درصد. درعین حال آنها حالب را هم قطع کرده بودند که این در چنین عمل جراحی اتفاقی بسیار نادر است و ما شاید هر 10 سال یک بار با چنین موردی مواجه می شویم. همین طور مسئله خون ریزی داخلی؛ یعنی او بعد از عمل، در آن واحد، درگیر سه مشکل شده بود که این خود مورد نادری است. من واقعا نمی توانم بگویم که آنها خطا کرده اند یا دچار پیچیدگی ای شده اند که نتوانستند از پسش بربیایند؛ من یا باید خودم سر عمل می بودم یا ویدئوی آن را می دیدم تا جواب درستی داشته باشم. اما آنچه مشخص است، مداوایی که بعد از آن انجام شد، بهترین مداوای ممکن نبوده است؛ گرچه باز یادآوری می کنم من با سیستم درمان در کشور شما آشنا نیستم؛ برای مثال تعبیه نفروستومی و دبل جی کار درستی بود. اما نمی دانم چرا آنها را خارج کردند؟ واقعا نمی دانم. می گویند چون ظاهرا حالب طبیعی و ترمیم شده به نظر می رسید. خب تا هنگامی که خطر عفونت بود باید دبل جی را نگه می داشتند.تشخیص اولیه نوع پولیپ را چگونه ارزیابی می کنید؟مسئله دیگری که تنها عادت ایرانی ها نیست و در عربستان سعودی، آفریقای شمالی، یونان و ایتالیا هم مرسوم است، استفاده دیوانه وار از آنتی بیوتیک است. آمریکایی ها هم این کار را می کنند، با این تفاوت که بیمارانشان را به اینجا نمی فرستند، اما ما با بیمارانی از بقیه کشورهایی که نام بردم مواجه می شویم. بیمارانی که بدترین نوع میکروب ها را دارند و گاهی برای مقابله با این میکروب ها، از آنتی بیوتیک هایی استفاده شده که برای درمان حیوانات استفاده می شود. بیمار ما هم دچار سه نوع از بدترین میکروب ها شده بود، اما به هرحال آنها کنترل شده بودند و سپسیس (عفونت خون) او هم برطرف شده بود. او هنوز آبسه داشت، اما آنها هم تخلیه شده بودند. ما دوباره نفروستومی و دبل جی را گذاشتیم. کلیه اش هم پر از عفونت بود که آن هم تخلیه شد. برای همین صلاح دیدیم که او زودتر از بیمارستان مرخص شود تا در معرض عفونت های بیمارستانی نباشد. برنامه ما این بود که بعد از پنج یا شش ماه استراحت در منزل عمل نهایی انجام شود تا بهبودی کامل حاصل شود. اما او فوت کرد و مرگ او به روشنی نتیجه عمل های جراحی ابتدایی بوده است. من نمی توانم بگویم که عمل جراحی به درستی انجام شده یا با خطا همراه بوده یا صرفا این موردی پیچیده بوده. تنها می توانم بگویم که او به سه مورد از بدترین عواقبی که ممکن است بعد از یک عمل جراحی پیش بیایند، دچار شد و عفونت بعد از عمل هم به درستی کنترل نشد؛ گرچه من با امکانات موجود در ایران آشنا نیستم و شرایط در کشورهای گوناگون متفاوت است.مسئله ای که بعد از دومین عمل جراحی به دلیل خونریزی داخلی مطرح شد، مسئله انعقاد خون بود. چقدر احتمال می دهید که خونریزی بعد از اولین عمل جراحی، به دلیل استفاده از داروهای رقیق کننده خون مثل پلاویکس باشد؟مسئله خون ریزی داخلی او هم مسئله بسیار پیچیده ای بوده و من تا به حال با موردی مثل چیزی که در گزارش خواندم مواجه نشده بودم. به نظر می رسد دلیل آن استفاده از داروی ضدانعقاد بوده است، ظاهرا عمل جراحی تقریبا هم زمان با استفاده از داروی پلاویکس انجام شده و تنها سه یا چهار روز پیش از عمل دارو را قطع کرده بودند. خب مشخص است این زمان کوتاه است و باید دست کم هشت روز زودتر آن را قطع می کردند. نمی دانم، واقعا نمی توانم بفهمم که چطور ممکن است بیماری از همه جا خون ریزی کند، این تقریبا غیرممکن است. احتمالااولین هماتوم در همین زمان رخ داده است و او باز هم آماده خون ریزی بوده و این اتفاقی است که افتاده. جراحی روده به هیچ وجه نمی تواند منجر یه خون ریزی در سینه شود. در معده ممکن است خون ریزی اتفاق بیفتد، آن هم با حالبی که قطع شده بود، اما خون ریزی در سینه...؟ وقتی در گزارش خواندم که در سینه و معده خونریزی اتفاق افتاده، حدس زدم که هماتوم اول در همان زمان رخ داده است.نظرتان درباره مراقبت های بعد از عمل و ادامه روند درمان در تهران چیست؟ به هرحال می توانم بگویم بدترین اتفاقی که برای او افتاده همان Peritonitis (التهاب صفاق) بوده. همان نشتی که آنها در ابتدا آن را ندیدند و بعدا متوجهش شدند، این هم اشتباه بوده است. از آن گذشته محل برش روده هم جای بحث دارد، اما چون من دقیقا نمی دانم که پولیپ در کجای روده بوده، نمی توانم دراین باره اظهارنظر کنم. فقط می دانم در عمل بعدی یک کلستومی هم گذاشتند. واقعا اطلاعات من در حدی نیست که بتوانم نظر درستی بدهم و ارزیابی نحوه عملکرد جراح مستلزم دستیابی به اطلاعات مراحل پیش از عمل است که ما به آنها دسترسی نداریم و نمی دانیم که پیش از عمل، جراح تصمیم به برداشتن یک غده بدخیم گرفته بوده یا خوش خیم. بعد از عمل، پولیپ به راحتی آسیب شناسی می شود و می توانیم بفهمیم خوش خیم بوده یا بدخیم، اما گاهی جراحی بدون اطلاعات کافی انجام می شود، عملی را که برای برداشتن یک غده بدخیم می کنند، برای یک غده خوش خیم انجام می دهند و بعد به بیمار گفته می شود، شانس آوردی که خوش خیم بود. اینجا ما اگر در تشخیص اولیه تردید داشته باشیم، گاهی تا هفت بار نمونه برداری می کنیم. او چهار روز در پاریس بود و وقتی من رسیدم، او رفته بود. آیا چیزی هست که فکر می کنید در آن چهار روز رخ داده و من باید از آن مطلع باشم؟آخرین نکته ای که فکر می کنم برای شما مهم است، این است که وقتی پدرتان به اینجا رسید، من با او صحبت کردم. او هنگام ورود کمی گیج بود؛ یعنی کاملاگیج بود و ما او را به ICU منتقل کردیم. اما بعد بهتر شد و وقتی راجع به بیوبسی و نفروستومی به او توضیح دادم، او گفت: من خیالم راحت است و هیچ استرسی ندارم. می خواهم بدانید که این نکته مهمی بود. گفت به شما اطمینان دارم، گرچه مرا نمی شناخت. می خواهم بدانید که او خوشحال بود اینجاست. پدر خارق العاده ای داشتید؛ هنرمندی بزرگ.گروه هنر: پس از درگذشت نابهنگام عباس کیارستمی در پاریس، در شرایطی که پرونده پزشکی این کارگردان بزرگ در ایران در هاله ای از ابهام قرار داشت، فضا چنان غبارآلوده شد که مجالی برای همراهی و همدردی با فرزندان و خانواده کیارستمی باقی نماند؛ از این رو بیش از 400 نفر از هنرمندان و چهره های شاخص فرهنگی از خارج و داخل ایران نامه تسلیتی به خانواده کیارستمی نوشتند و با آنها ابراز همدردی کردند. در این نامه اسامی هنرمندان مطرحی مانند آیدین آغداشلو، مسعود کیمیایی، بهرام بیضایی، ناصر تقوایی، داریوش مهرجویی، پرویز دوایی، حسین علیزاده، کیهان کلهر، مرتضی کاخی، لیلی گلستان، رخشان بنی اعتماد، گلی امامی، نیکی کریمی، فاطمه معتمدآریا، نورالدین زرین کلک، کیانوش عیاری، پرویز پرستویی، بیژن کامکار، هدیه تهرانی، لیلاحاتمی، علی مصفا، علی اکبر صادقی، همایون پایور، پیمان معادی و... به چشم می خورد.متن نامه به شرح زیر است:عزیزان، احمد و بهمن و خانواده محترم کیارستمیگردوغباری که پس از فاجعه از دست رفتن عزیزتان برخاست، چشم انداز را سراسر مغشوش و مخدوش کرده است. این آشفتگی سبب شد تا حتی نتوانیم در فرصتی که حق هر عزادار است، به دل سیر گریه کنیم و آرام تر شویم و بتوانیم به شما که نسبتی مستقیم تر با مصیبت دارید، تسلایی دهیم؛ اگرچه همه ما محتاج تسلاییم. روند درمان عباس کیارستمی به محض انتشار خبر بیماری اش مورد پرسش هایی جدی قرار گرفت که تنها نشان دهنده عمق نگرانی از حفظ سلامتی آن وجود یگانه بود و از همان آغاز فقط سوال بود و دلواپسی و نه شروع رقابتی که حالامنتظر باشیم داورانی برنده یا بازنده اش را اعلام کنند؛ البته بازنده همه ماییم که هنرمندی چنین گران مایه را به ارزانی از دست داده ایم و باز البته بازنده آنان هستند که به جای همدردی، به جای پاسخ به ابهامات، به جای درک وضعیت روحی آسیب دیدگان، فضا را به میدان نبردی صنفی تبدیل کردند. اکنون در چنین هیاهویی چه چیزی ممکن است شما و همگان را اندکی آرام کند؟ راستش هیچ، چراکه این پرونده ای حقوقی و قضائی نیست و بحث از آغاز بر سر احترام به حقوق انسانی بوده است. می دانیم چه دشوار است که هم داغ عزیز و هم بدل شدن این داغ به جدالی فرسایشی را تاب آورید و بدانید که در تحمل این فضای عصبی و پرابهام که متاسفانه هر دم آزاردهنده تر می شود، تنها نیستید. نتیجه تحقیقات پزشکی هرچه باشد، خاطره توجیهات و پنهان گری ها و بدتر از همه بی اعتنایی به وضعیت روحی داغ دیدگان و بی احترامی به نام عباس کیارستمی را پاک نخواهد کرد؛ اگرچه چشم های همه ما ناظر و نگران و پیگیر روند این تحقیقات خواهد بود. ما را در هر دو اندوه مرگ عزیزتان و مرگ حرمت ها کنار خود ببینید. امیدواریم سرانجام شما تنها سوگوار باشید و ما تنها غم گسار. امیدواریم بیش از این عذابی به عزایتان افزون نشود.اسامی به ترتیب حروف الفبا: نرگس آبیار، سعیده آبشناسان، محسن آزرم، آیدین آغداشلو، صابر ابر، سپیده ابطحی، محمد احسانی، مصطفی احمدی، فرهنگ آدمیت، امیر ادیب پرور، حسین آذربرا، حمید آذرنگ، سام ارجمندی، ارزانش آرزو، کتی ارسنجونی، همایون ارشادی، سوده ازقفدی، ویشکا آسایش، محسن استادعلی، علی اسدالهی، کیارش اسدی زاده، نگار اسکندرفر، مجید اسلامی، ملودی اسماعیلی، ژیلااسماعیلیان، اشکان اشکانی، فرح اصولی، محمد اطبایی، فیروزه اطهاری، اعلایی امیرعلی، مهناز افشار، علی افشین راد، علیرضا آقاخانی، سعید آقاخانی، حمید آقایی، شهرام اقبال زاده، مینا اکبری...حمید اکبری، فرشاد اکتسابی، سیمین اکرامی، گلی امامی، همایون امامی، دکتر رستاخیز امان پور، حمید امجد، ایمان امیدواری، کامیاب امیرعشایری، حوریه امیری، محسن امیریوسفی، عباس امینی، علی انصاریان، پگاه آهنگرانی، لیلااوصالی، فرهاد آیت اللهی، دکتر حبیب آیت الهی، نگاره آیت الهی، ابراهیم ایرج زاد، محسن ایزدی، بهرام بیضایی، نزهت بادی، پژمان بازغی، هاله باستانی، مانی باغبانی، هادی بخشایی، بهرام بدخشانی، سعید براتی، اکتای براهنی، مجید برزگر، شیرین برقنورد، امید بنکدار، بابک بهداد، حامد بهداد، محمود بهرازنیا، پانته آ بهرام، سارا بهرامی، بهنام بهزادی، هومن بهمنش، مریم بوبانی، علی بوستان، مهدی بوستان، غوغا بیات، آزاده بیزارگیتی، حسین پاکدل، مهدی پاکدل، تینا پاکروان، لیلاپاکزادمقدم، مریم پالیزبان، الهام پاوه نژاد، همایون پایور، پرویز پرستویی، ستاره پسیانی، پانته آ پناهی ها، کیومرث پوراحمد، سعید پوراسماعیلی، تهمورس پورناظری، امیر پوریا، دکتر محمد پویا، احسان پیربرناش، پارسا پیروزفر، مریم تخت کشیان، ناصر تقوایی، محمود تقوی تکیار، هدیه تهرانی، جواد توانا، فرهاد توحیدی، یاسمن تورنگ، هانیه توسلی، دکتر نیره توکلی، گلی توکلی، رویا تیموریان، میلاد ثابت کار، محمد ثقفی، امیر جدیدی، آرمان جعفری، دکتر محمد جعفری (قنواتی)، امین جعفری، بهناز جعفری، حمید جعفری، روناک جعفری، محمدصادق جعفری، حسین جعفریان، مریم جلالیان، ابوالفضل جلیلی، محمدرضا جهانپناه، پوریا جهانشاد، فریدون جیرانی، بابک چمن آرا، لیلاحاتمی، فرناز حائری، شاهین حدادیان، فرهاد حسن زاده، محسن حسینی، افسانه حق شعار، روح الله حقگوی لسان، ابراهیم حقیقی، صنم حقیقی، مانی حقیقی، حمید پنداشته، الهه حیدری، هادی حیدری، وحیده حیدری، سارا خالدی، محمود خرسند، آرش خزائی، نازنین خزائی، سودابه خسروی، فریال خضرایی، اشکان خطیبی، بهزاد خورشیدی، احسان خوش بخت، رضا دادویی، دارا دارایی، بهرام دبیری، رضا درمیشیان، آروند دشت آرای، شهروز دل افکار، محمدرضا دلپاک، ابراهیم دمشناس، کتایون ده چمنی، بهرام دهقان، علیرضا دهقان، علی دهکردی، بهزاد دورانی، سحر دولتشاهی، ملیسا ذاکری، حامد ذوالفقاری، بهرام رادان، شادمهر راستین، عباس رافعی، ایرج رامین فر، مسعود رایگان، محمد رحمانیان، جمال رحمتی، شهزاد رحمتی، رخشان بنی اعتماد، سعید رشتیان، غزل رشیدی، لیلی رشیدی، شیوا رشیدیان، زینت رضا، کریستف رضاعی، حبیب رضایی، ناهید رضایی، عاطفه رضوی، امیرشهاب رضویان، مسعود رفیع زاده، آیدا رمضانی، بهار ریاحی، علیرضا رییسیان، مونا زاهد، نورالدین زرین کلک، مصطفی زمانی، کیارش زندی، مریم زندی، محمد ساداتی، سامان سالور، مرتضی سبحانی، کاوه سجادی حسینی، محسن سخا، سحر سخایی، علی سرابی، حنیف سروری، افشین سعدی پور، شیلان سعدی، آرمین سعیدنیا، مجید سعیدی، سحر سلحشور، محمدمحمود سلطانی، آزاده سلیمیان، آزیتا سمناک، شیوا سنجری، نسیم سیدعلی خانی، هومن سیدی، پریزاد سیف، خسرو سینایی، گیزلاوارگاسینایی، مژده شمسایی، سینا شادچهره، مهرنوش شاه حسینی، افسر شایان، حسن شبانکاه، علیرضا شجاع نوری، فرید شریف، فرحناز شریفی، پرویز شهبازی، همایون شهنوار، شهرام شهیدی، محمد شیروانی، فردین صاحب الزمانی، پریا صادق بیگی، داریوش صادق پور، آرش صادقی، علی اکبر صادقیان، وحید صداقت، فرشته صدرعرفایی، پویان صدقی، ناصر صفاریان، پویا صفوی، هایده صفی یاری، بابک صمیمی، بهتاش صناعی ها، طناز طباطبایی، جواد طوسی، امیر عابدی، شالیزه عارف پور، عسل عباسیان، مهدی عبدالله زاده، محسن عبدالوهاب، سپیده عبدالوهاب، احمد عربانی، افشین عزیزی، مهدی عزیزی، پریسا عشقی، رضا عطاران، عطیه عطارزاده، علی رشیدی فر، کیوان علی محمدی، محمد علیپور، مهدی علیپور، شهرام علیدی، حسین علیزاده، هاتف علیمردانی، کیانوش عیاری، مینا غازیانی، داریوش غذبانی، رضا غفارنژاد، محمدرضا غفاری، کیمیا فاطمی، مریم فخیمی، امیرهوشنگ فراهانی، فلورا فرجاد آزاد، محمدرضا فرزاد، شبنم فرشادجو، مرتضی فرشباف، محمد رضا فرطوسی، آبتین فضائلی، الهام فلاح، نادر فلاح، آرش فلاحت پیشه، آرمان فیاض، شهرام قدیری، شادی قدیریان، محسن قرائی، مهدی قربانپور، آتوسا قلمفرسایی، مرتضی کاخی، محمود کاشانی، مهران کاشانی، دکتر غلامرضا کاظمی دینان، بیژن کامکار، هانا کامکار، صابر کامیان، کیوان کثیریان، مهتاب کرامتی، فرامرز کرامتی، علی کریم، بابک کریمی، علیرضا کریمی صارمی، نیکی کریمی، فرشاد کشاورز، مینا کشاورز، سعید کشی پور، کیهان کلهر، باران کوثری، جهانگیر کوثری، بهاره کیان افشار، مسعود کیمیایی، پولاد کیمیایی، لیلی گلستان، گلناز گلشن، هوشنگ گلمکانی، مهدی گنجی، ستار گودرزی، دکتر مجید گیاهچی، حسین گیتی، محمد لطفعلی، فریبا متخصص، پارسا مجد، حبیب مجیدی، کامران مجیدی، ابوالفضل محترمی، سعید محصصی، نوید محمدزاده، وحیده محمدی فر، فرشاد محمدی، مهناز محمدی، ابراهیم مختاری، ارسطو مداحی گیوی، علی مردانه، علی مصفا، پوپک مظفری، معصومه مظفری، پیمان معادی، فاطمه معتمدآریا، حسن معجونی، هادی معصوم دوست، فریور معیری، فرهاد مغربی، محمود مقدس جعفری، سونا مقدم، کتایون مقدم، کیوان مقدم، مریم مقدم، شبنم مقدمی، بهروز ملبوس باف، مهران ملکوتی، میلاد ملکی، امین منتظری، اسماعیل منصف، محمدعلی منصوری، داریوش مهرجویی، سیدغلامرضا موسوی، امین مویدی، بیژن میرباقری، مجتبی میرتهماسب، صالح میرزاآقایی، علی اصغر میرزایی، مهرداد میرکیانی، نوید میرکیانی، مازیار میری، تهمینه میلانی، بهنام الناز، بهناز نازی، مختار نامدار، حمید نجفی، نسیم نجفی، مهتاب نصیرپور، رایا نصیری، محمود نظرعلیان، پریوش نظریه، بهزاد نعلبندیان، حمیرا نعمت الله، اصغر نعیمی، لیلانقدی پری، فرشته نوبخت، حسام نورانی، مهین نورماه، رضا نوروزی، ماجد نیسی، محمد نیک بین، رکسانا نیک پور، علی نیک رفتار، افشین هاشمی، مریم هژیروند، امیر واعظی، آرش وفاداری، مرضیه وفامهر، فاطمه ولیانی، وهاب یحیی زاده، پیام یزدانی، صفی یزدانیان.
                