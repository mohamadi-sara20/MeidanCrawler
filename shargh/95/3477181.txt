پنج‌شنبه ۱۸ آذر ۱۳۹۵
-----------------------------------------
type_unknown
-----------------------------------------
تغییر در راس بسیج
-----------------------------------------

                    حضرت آیت الله خامنه ای، فرمانده معظم کل قوا، با صدور حکمی سردار سرتیپ پاسدار غلامحسین غیب پرور را به سمت «رئیس سازمان بسیج و جانشین فرمانده کل سپاه در امور بسیج» منصوب کردند.به گزارش پایگاه اطلاع رسانی مقام معظم رهبری، متن حکم ایشان به شرح زیر است: «بسم الله الرحمن الرحیم؛ سردار سرتیپ پاسدار غلامحسین غیب پرورنظر به انتصاب سردار سرتیپ بسیجی محمدرضا نقدی در سمت «معاون فرهنگی و اجتماعی سپاه پاسداران انقلاب اسلامی» و بنا به پیشنهاد فرمانده کل سپاه پاسداران انقلاب اسلامی و تعهد و شایستگی و تجارب ارزنده، شما را به سمت «رئیس سازمان بسیج و جانشین فرمانده کل سپاه در امور بسیج» منصوب می کنم. ارتقای حضور سازمان یافته تر مردم (به ویژه جوانان عزیز) و اعتلای بسیج در عرصه های موردنیاز انقلاب اسلامی (مثل علم، فرهنگ، دفاع و خدمات رسانی)، ایجاد و ساماندهی مجموعه های اندیشه ورز و رصدگر در تمام سطوح به خصوص در ستاد بسیج...برای راهبردنگاری و رصد فعالیت ها و جلوگیری از نفوذ دشمن، ایجاد سازوکار قطعی برای تقویت هم افزایی اقشار و همکاری و هماهنگی با دستگاه های ذی ربط، مورد انتظار است.از زحمات و تلاش های موثر و مخلصانه سردار سرتیپ بسیجی محمدرضا نقدی در دوره تصدی این مسئولیت تشکر و قدردانی می کنم. توفیقات همگان را از خداوند بزرگ مسئلت دارم». فرمانده جدید بسیج کیست مهر ماه 1388 بود که سردار «محمدرضا نقدی» با حکم مقام معظم رهبری جایگزین حجت الاسلام «حسین طائب» شده بود. حجت الاسلام «طائب» که از تیر 1387 تا مهر 1388 فرماندهی بسیج را برعهده داشت، پس از آن رئیس سازمان اطلاعات سپاه پاسداران شد.یک سال پیش یعنی آذر ماه 1394، سردار «غیب پرور» با حکم فرمانده کل سپاه، جایگزین شهید «حسین همدانی» در قرارگاه امام حسین (ع) در سمت جانشینی فرمانده کل سپاه در این قرارگاه شد. به گفته سردار «محمدعلی جعفری» فرمانده کل سپاه «قرارگاه امام حسین(ع)، وظیفه آماده کردن تیپ ها و لشکرهای مردم پایه و بسیج محور را در کل کشور بر عهده دارد و راه اندازی گردان های امام حسین(ع) بسیج با ماموریت دفاعی و نظامی از دیگر وظایف این قرارگاه است». مدتی پس از انتصاب سردار «غیب پرور» در قرارگاه امام حسین(ع)، شبکه «العربیه» در خبری از شهادت او در سوریه خبر داد که این شایعه تکذیب شد.او تا مرداد 1395 هم زمان با مسئولیت در قرارگاه امام حسین(ع)، فرمانده سپاه «فجر» استان فارس هم بود. نهایتا مرداد ماه امسال با حکم فرمانده کل سپاه، سردار «غیب پرور» پس از 11 سال جای خود را به سردار «هاشم غیاثی» در سپاه فجر داد.حالاسردار «غلامحسین غیب پرور» جایگزین سردار «نقدی» شده که مرداد امسال برای مراسم تودیع و معارفه فرمانده جدید سپاه «فجر» به شیراز رفته بود. پیش از این سردار «حسین نجات» معاون فرهنگی سپاه پاسداران بود.در زمان مسئولیت سردار «غیب پرور» در سپاه «فجر» فارس، این استان شاهد برخی رخدادهای خبرساز بود. از جمله حمله به «علی مطهری» در شیراز که اسفند 1393 رخ داد؛ 18 اسفند 93 وقتی مطهری برای سخنرانی در دانشگاه شیراز پس از خروج از فرودگاه شیراز، مورد حمله عده ای قرار گرفت، آنها تاکسی حامل مطهری را با سنگ و آجر و گوجه فرنگی مورد هدف قرار دادند. با پیگیری شکایت مطهری، پرونده تعدادی از مهاجمان برای رسیدگی به «دادسرای نظامی» رفت. سردار غیب پرور که در آن زمان فرمانده سپاه فجر استان فارس بود، در واکنش به حمله به «مطهری» گفته بود: «ما با این گونه برخوردهای سخیف مثل سنگ پراکنی مخالفیم و شدیدا محکوم می کنیم و مردم بصیر و ولایت مدار سناریوی پشت پرده این گونه اتفاقات را به خوبی می دانند». خواستند فلان اتاق بسیج دانشجویی را بگیرند ایستادگی کردیماو همچنین پیش از انتخابات اسفند سال گذشته هم اظهاراتی داشت؛ آن طور که «فارس» گزارش داده، سردار «غیب پرور» شهریور ماه 1393 در کسوت فرمانده سپاه فجر گفته بود: «اکنون اصلاح طلبان کمرشان را محکم بسته اند برای انتخابات مجلس و خبرگان که برای پیروزی در این دو، ابتدا به سراغ دانشگاه می آیند و خواهید دید که چه جلسات و تجمع هایی خواهند گذاشت».او افزوده بود: «چه کسی تضمین می دهد که فتنه 88 تکرار نمی شود و بچه های بسیج دانشجویی قرار نیست عنصر خنثی باشند؛ بلکه قرار است در دانشگاه فعالیت کنند، چندی پیش به من اطلاع دادند که فلان اتاق را می خواهند از بچه های بسیج دانشجویی بگیرند؛ اما در برابر این تصمیم، محکم ایستادیم؛ چراکه با این تحرکات که شاید به چشم نیاید، می خواهند حضور بچه ها را کم رنگ تر و تحقیرشان کنند». مردم به طرفداران و ساکتین فتنه رای نخواهند داداو همچنین در اظهاراتی دیگر، گفته بود: «برای انتخاب نماینده تراز انقلاب اسلامی باید به شاخصه های مهمی نظیر پایبندی و التزام عملی به اصل ولایت فقیه، نحوه موضع گیری در مقابل فتنه 88، ایستادگی در مقابل استکبار جهانی و آمریکا و نفوذناپذیری در مقابل دشمن، توجه داشته باشیم». این سخنان را خبرگزاری «فارس» هشت روز پیش از انتخابات هفتم اسفند منتشر کرده بود.او در ادامه افزوده بود: «ملت بابصیرت ایران اسلامی به طرفداران فتنه و ساکتین در مقابل آن رای نخواهند داد، حتی اگر کاندیدای خبرگان رهبری باشند». مردم به امثال مرحوم «نجابت» رای دهنداو سخنان دیگری هم درباره انتخابات داشت؛ از جمله دعوت مردم به رای دادن به افرادی مانند مرحوم «نجابت». آبان 1394 او به «تسنیم» گفته بود: «مردم اگر می خواهند در انتخابات پیش رو بهترین ها را انتخاب کنند، باید ببینند چه کسانی به امثال مرحوم «نجابت» نزدیک تر هستند و آنان را انتخاب کنند... مرحوم نجابت یک لحظه در دفاع از انقلاب و ولایت فقیه کوتاه نیامد». مرحوم «احمد نجابت» دو دوره نماینده شیراز در مجلس شورای اسلامی بود، او که آبان سال گذشته درگذشت، عضو شورای مرکزی جمعیت ایثارگران بود. مخالفان خوشحال نباشندسردار «غیب پرور» که 11 سال فرمانده سپاه فجر استان «فارس» بود، سرانجام مرداد سال جاری از این سمت خداحافظی کرد؛ او که گویا تصور می کرده خیلی ها از رفتنش از فرماندهی سپاه «فجر» خوشحال می شوند، پاسخ آنها را در مراسم تودیع و معارفه اش داده بود: «خیلی ها خوشحال هستند که غیب پرور می رود؛ اما مخالفان خوشحال نباشند، فردی انقلابی تر از غیب پرور آمده است».
                