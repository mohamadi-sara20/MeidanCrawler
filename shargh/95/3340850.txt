چهار‌شنبه ۲۵ فروردین ۱۳۹۵
-----------------------------------------
type_unknown
-----------------------------------------
افزایش گمانه زنی برای ریاست عارف بر مجلس
-----------------------------------------

                    گروه سیاست: هنوز انتخابات دور دوم مجلس برگزار نشده که گمانه زنی ها برای ریاست مجلس آغاز شده است. گزینه های محتمل هم همان طورکه از قبل پیش بینی می شد، عارف و لاریجانی هستند. شاید پیش از برگزاری انتخابات، علی لاریجانی در گمانه زنی ها شانس بیشتری برای ریاست داشت، اما اخبار رسیده نشان می دهد این شانس در حال جابه جاشدن است. حسن روحانی، رئیس جمهور، هاشمی رفسنجانی و رئیس دولت اصلاحات موافقت خود را با ریاست عارف در مجلس دهم اعلام کرده اند. البته این گونه نبوده است که مثلاجلسه سه جانبه ای بین طرفین برگزار شده باشد، اما هریک جداگانه و به فراخور دیدارها و جلساتی که داشته اند، نظر خود را اعلام کرده اند. علی صوفی، رئیس ستاد ائتلاف اصلاح طلبان هم روز گذشته این خبر را به خبرگزاری اصولگرای «تسنیم» داده و گفته است: «توافق برای ریاست مجلس دهم بین سران اصلاحات، آقایان هاشمی، روحانی و رئیس دولت اصلاحات صورت گرفته است». صوفی در توضیح گفته است که درحال حاضر بیش از 90 درصد از ترکیب مجلس را اصلاح طلبان تشکیل داده اند و این به دور از عقل است که مجلس دست اصلاح طلبان باشد و ما بخواهیم ریاست آن را به کسی دیگر واگذار کنیم، کسی که هویتش با ما یکی نیست.او گفته است: هم اکنون 124 نفر از نمایندگان مجلس اصلاح طلب هستند و حداقل 40 نفر هم از دور بعدی به ما می پیوندند؛ اگر ترکیب مجلس طوری باشد که مجبور به ائتلاف شویم، آن وقت تصمیمات دیگری خواهیم گرفت، اما اگر مجبور به ائتلاف نشویم و اکثریت آرا با ما باشد، قطعا و بدون شک عارف رئیس مجلس آینده است. به گفته صوفی و حکیمی پور بر اساس میثاق نامه ای که نامزدها امضا کرده اند، اصلاح طلبان و نامزدهای عضو لیست ائتلاف امید برای ریاست مجلس از محمدرضا عارف حمایت خواهند کرد. درواقع اگر اصلاح طلبان بتوانند از 69 کرسی دور دوم هم بیش از 30 کرسی را از آن خود کنند، صاحب اکثریتی خواهند شد که نظر آنها در تعیین ریاست مجلس نافذ خواهد بود. مگر آنکه با وجود کسب اکثریت، اصلاح طلبان بخواهند تصمیم دیگری را بنا بر مصلحت اتخاذ کنند. تصمیماتی که ممکن است بنا بر شکل گیری فراکسیون ها در مجلس اتخاذ شود.علی تاجرنیا درهمین باره با تاکید بر اینکه ترکیب مجلس متاثر از رایزنی هایی است که در سطوح بالای گروه های سیاسی صورت می گیرد، گفت: ویژگی مجلس دهم نسبت به مجلس گذشته این است که چهره های مستقل آن بسیار تاثیرگذار و موثر هستند و نزدیک به یک سوم ترکیب مجلس را تشکیل می دهند و گروه های سیاسی می توانند در جذب این افراد نقش داشته باشند. لاریجانی با کمک اصلاح طلباندر قم رای آوردعضو شورای مرکزی حزب اتحاد ملت در گفت وگو با خبرگزاری مهر، ادامه داد: در شرایط فعلی برای احترام به افکار عمومی باید گفت که ریاست مجلس، حق عارف است اما قطعا این مسئله باید بین اصلاح طلبان و اعتدالگرایان به یک نقطه اتفاق تبدیل شود. من معتقدم لاریجانی و عارف نباید با یکدیگر رقابت کنند. تاجرنیا گفت: لاریجانی در دوره نهم مجلس کمک شایانی به مجلس و تصویب برجام کرد اما واقعیت این است که وقتی بافت و چهره مجلس عوض شده است، مردم هم انتظار دارند در مدیریت مجلس نیز تغییراتی ایجاد شود.او گفت: لاریجانی دو دوره در مجلس، سمت ریاست پارلمان را عهده دار بوده است و در دوره دهم انتخابات مجلس نیز با کمک اصلاح طلبان در قم رای آورد. اگر اصلاح طلبان در قم به لاریجانی کمک نمی کردند، وی موفق به رای آوری نمی شد؛ بنابراین خوب است که لاریجانی فرصت ریاست مجلس را برای عارف فراهم کند، کمااینکه عارف در انتخابات ریاست جمهوری شرایط بسیار مهمی را برای کشور فراهم کرد.تاجرنیا با تاکید بر اینکه بنده مخالف ریاست لاریجانی در مجلس دهم هم نیستم، گفت: فرد مقابل عارف برای کسب ریاست مجلس گزینه ای از جبهه پایداری نیست که ما بخواهیم با او مخالفت کنیم اما بالاخره بحث امروز ما بحث اولویت هاست. او در پاسخ به سوالی مبنی بر اینکه آیا احتمال دارد حسب برخی مصالح، اتفاق سال 92 در مورد عارف رخ دهد، گفت: بله، ممکن است، اما من امیدوارم رقابتی میان لاریجانی و عارف شکل نگیرد.
                