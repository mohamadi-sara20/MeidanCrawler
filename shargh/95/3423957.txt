شنبه ۱۳‌شهریور ۱۳۹۵
-----------------------------------------
یادداشت
-----------------------------------------
درباره گزارش یک تخلف
-----------------------------------------

                    با تورق تنها دو روزنامه در دو روز از هفته گذشته، با تکیه بر تیتر این دو نشریه متوجه برخی فسادها در مدیریت ها می شویم.روزنامه «شرق» پنجشنبه، 4/6/1395* شهرداری خیلی از اموال و املاک بنیاد را برده* 3 نفت کش گم شده* جزئیات معامله 260میلیون دلاری* معاون وزیر جهاد کشاورزیزمین خواری سه هزارهکتاری یک نفر* دفاع قالیباف از فروش املاک شهرداریاز شورا مجوز دارم* صدور کیفرخواست برای چهار عضو شورای شهر تبریزروزنامه «شرق»، یکشنبه 7/6/1395*زنگنه: مرده خواری مانع فروش اموال بابک زنجانیتهدید به افشاگری*گزارش سازمان بازرسی کل کشور درباره فروش غیرقانونی اموال عمومی در شهرداری تهران*فروش املاک شهرداری به مدیران شهری متری دو میلیون تومان*رئیس صندوق ذخیره فرهنگیان از تخلف بانک سرمایه در دولت قبل خبر داد2/3 هزار میلیارد در دست 5 نفر*فشار دولت نهم برای واردات تیرآهن غیراستاندارد از روسیه*وزیر فرهنگ و ارشاد:اختلاس ها به دلیل دورزدن تحریم ها بودوقایع اتفاقیه تاریخ 4/6/1395*شبکه 70نفره تخلف در بنیاد شهید*دولت احمدی نژاد 3 فروند نفت کش را گم کرد*احضار 22 نفر از کارکنان گمرک و بنادر به دادستانی*6 متهم بازداشت شدند*وزیر اقتصاد و دارایی:واردات کالای قاچاق تا 15 میلیارد دلار کاهش یافته است*وزیر نفت مخالفان جذب سرمایه را به افشاگری تهدید کرد*می گویم چه کسانی و به کجا وصلنداگر به دیگر روزنامه ها و سایت ها سری بزنیم، با اخبار این چنینی، آن هم با اعداد و ارقام نجومی روبه رو می شویم و این یعنی فساد سیستماتیک در بدنه کشور وجود دارد که نیاز به عزمی راسخ و جهادی فراگیر برای برون رفت از آن داریم. وقتی معاون وزیر اقتصاد با خوشحالی از کاهش واردات کالای قاچاق تا مرز 15 میلیارد دلار خبر می دهد، نمی دانم باید همراه با معاون وزیر خوشحال بود یا از تعطیلی کارگاه ها و کارخانه هایی که در داخل تولیدات مشابه دارند و با قاچاق کالای مشابه به تعطیلی کشیده می شوند، غمگین شد؟ حال اینکه با تزریق یک میلیارد دلار به بازار اشتغال صد هزار فرصت شغلی مطمئن ایجاد می شود، 15 میلیارد دلار قاچاق کالاچقدر شغل ایجاد خواهد کرد؟ در این وانفسای کشف فسادهای میلیاردی در گوشه وکنار، پاسخ بعضی از مسئولان که فساد سازمان یافته در زیرمجموعه آنان به وقوع پیوسته آتشی بر زخم کهنه است؛ برای نمونه دفاع شهردار تهران از برملاشدن حرف و حدیث دوهزارو 200 میلیاردی در شهرداری تهران را بخوانید: «... با اطمینان به مردم می گویم که بحث واگذاری امتیازات پروانه و زمین براساس مر مقررات انجام گرفته و تخفیف های داده شده نیز بر همان اساس بود. به عنوان محمدباقر قالیباف تا امروز از هیچ مزایایی در شهرداری تهران استفاده نکرده ام و نخواهم کرد». این در حالی است که در گزارش تخلف شهرداری از واگذاری و فروش املاک و اراضی با کاربری مسکونی، تجاری، اداری و خدماتی متعلق به اموال عمومی شهرداری تهران با بیش از صدهزار مترمربع به مدیران، معاونان، اعضای شورای شهر و تعدادی از افراد حقیقی یاد شده است، اعمال تخفیف هایی تا 50 درصد در قیمت کارشناسی که با تاسف قیمت کارشناسی هم با قیمت واقعی مطابقت ندارد؛ برای نمونه، ارزیابی زمین در شمال تهران به قرار متری دو میلیون تومان و اخذ وجه آن در اقساط 60 ماهه نمونه کوچکی از مجموعه شهرداری است که شهردار آن مدعی است؛ «به عنوان یک خدمتگزار در مجموعه مدیریت شهری، در چارچوب قوانین و مقررات برای حل مشکل مسکن کارکنان تلاش می کنیم و تحت تاثیر بعضی دروغ ها و جوسازی ها هم قرار نمی گیریم»! خواندن همین بخش از سخنان شهردار محترم بود که نگارنده را بر آن داشت تا به واکاوی عملکرد شهرداری بپردازد. وقتی از گزارش عالی ترین مرجع نظارتی می خوانیم که 151 مدیر ارشد شهری، پنج نفر از اعضای شورای شهر، نمایندگانی از مجلس و برخی از افراد حقیقی در سالیان گذشته، دریافت کننده املاک و اراضی در نقاط گران قیمت شمال شهر با قیمت های باورنکردنی و اقساط طولانی مدت گاه تا 60 ماه بوده اند، چه حرفی باقی می ماند؟فرض کنید ملکی به مساحت 313 متر در آجودانیه که قیمت نقدی و روز آن دو میلیارد تومان باشد و با این قیمت مشتری به اصطلاح دست به نقد دارد، به اعتبار خریدار که از مدیران ارشد است، قیمت پایه را یک میلیاردو 220 میلیون تعیین کنند؛ یعنی 800 میلیون تومان در سال های گذشته- مثلاسال 92- به این مدیر تخفیف داده باشند و پرداخت قیمت تخفیف داده شده را هم با اقساط طولانی- فرض کنیم 60 ماهه- در نظر بگیرند. آیا گفته شهردار که «با اطمینان به مردم می گویم که بحث واگذاری امتیازات پروانه و زمین براساس مر مقررات انجام گرفته و تخفیف های داده شده نیز بر همان اساس بوده است» را می توان در عالم واقع پذیرفت؟ سازمان بازرسی کل کشور در گزارش خود میانگین قیمت های اعلامی برای هر مترمربع املاک فروخته شده به مدیران را دو میلیون تومان اعلام کرده است که با یک حساب سرانگشتی، رقم اصلی املاک واگذاری شده، دوهزارو 200 میلیارد تومان نخواهد بود. ما با فساد سازمان یافته و به اصطلاح در عالم واقع وفق مقررات چندین برابر دو هزار میلیاردی روبه رو هستیم.
                