دو‌شنبه ۳ آبان ۱۳۹۵
-----------------------------------------
type_unknown
-----------------------------------------
فائزه هاشمی به روایت فائزه هاشمی
-----------------------------------------

                    حسین دهباشی با فائزه هاشمی برای مجموعه تاریخ شفاهی «خشت خام» گفت وگویی انجام داده و متن آن را در اختیار «شرق» قرار داده است. گزیده ای از این گفت وگو در ادامه می آید.زمان انقلاب سوم دبیرستان بودم. آن موقع هم به نظر من از لحاظ فرهنگی مشکلی اتفاقا نبود. آن موقع مشکلی که بود بیشتر مشکل سیاسی بود؛ یعنی آزادی های سیاسی... ما بی حجاب ها را آدم های بد نمی دانستیم؛ چون فامیل ما، همه فامیل محجبه نبودند؛ مثلافامیل ما خیلی فامیل بزرگی ا ست. یک بخشی اش فامیل مامانم هست، یک بخشی اش فامیل بابام. حالافامیل بابام کمتر ولی فامیل مامانم... رفت و آمد داشتیم؛ یعنی همه بی حجاب نبودند، باحجاب هم نبودند، همه جور بودند توی فامیل ما، ما هم رفت وآمد داشتیم و اصلامشکلی نبود؛ مثلاوقتی به خانه ما می آمدند به احترام بابا، باحجاب می آمدند. ولی بودند فامیل هایی که بی حجاب بودند. ما با آنها رفت وآمد هم داشتیم؛ یعنی اصلااین تابو نبود که الان این بی حجاب است، ما با او رفت وآمد نکنیم؛ این، این جور است، ما با او رفت وآمد نکنیم؛ خیلی این مسائل عادی بود.کارگزاران که شکل گرفت. اصلارهبری گفتند تشکیل بشود! رهبری اصرار داشت این کارگزاران شکل بگیرد تا انتخابات یکدست نباشد! یک رقابتی باشد. چون چپ ها آن موقع قهر کرده بودند، کنار بودند. اصلابنا هم نداشتند وارد انتخابات بشوند. سر مجلس سوم به خاطر رد صلاحیت های گسترده عصبانی بودند. آقای مرعشی زنگ زد که بیا کاندیدا شو که ما تو را توی لیست کارگزاران می خواهیم بگذاریم.عامل مهمی که بیشتر باعث مطرح شدن نام و رای من شد، همین قضیه دوچرخه سواری بود. یک سال و نیم قبل از اینکه اصلامن وارد کارگزاران بشوم یا کاندیدا بشوم، شهرداری تهران یک سمینار برگزار کرد با عنوان دوچرخه، به عنوان وسیله حمل ونقل. از من هم دعوت کرد برای قسمت بانوانش سخنرانی کنم. من گفتم اگر قرار است که دوچرخه وسیله حمل ونقل باشد، پس باید هم زنان استفاده کنند هم مردان. پس زمینه اجتماعی اش را فراهم بکنید. آن موقع اصلاحساسیت ایجاد نکرد؛ یعنی هیچ کس نگفت چرا فائزه این حرف را زد. من بلافاصله که کاندیدا شدم انصار حزب الله شروع کرد.من قبل از آن هر جا می رفتم، به به و چهچه بود! کسی انتقاد نمی کرد اصلا! اینجا حمله شروع شد، با این ادبیات که فائزه گفته دوچرخه سواری بانوان اشکالی ندارد! فائزه منظورش این است که باید بی حجاب بشوید تا دوچرخه سواری بکنید. انصار حزب الله شروع کرد روی این قضیه مانوردادن، این سبب می شد من هرجا سخنرانی انتخاباتی می رفتم، اولامجلس من پر و غلغله جوان ها بود و اولین سوالی هم که از من می کردند این بود که دوچرخه سواری آزاد می شود یا نمی شود؟ درصورتی که اصلادوچرخه سواری ممنوع نبود.سه تا از آقایان و خانم های اصلاح طلب، یکسری چیزهایی مطرح کردند؛ ازجمله همین که خود فائزه و آقای کرباسچی پول می دادند که بهشان حمله کنند که اینها محبوب و مشهور بشوند. کاملااین حرف دروغ بود. اسمش هم شد پروژه نوارسازان!خواستند من را در لیست مشارکت بگذارند. من با منش و روش شان مشکل داشتم.بابای من معتقد است تو نماینده اول در مجلس پنجم بودی، ولی دوم خواندنت. ولی من واقعا استدلالی ندارم که بگویم من اول بودم!مادرم می گوید آمدن بابات را دیدند که اجازه بدهید فائزه نفر دوم اعلام بشود. بابا اصلارد می کند، می گوید اصلاچنین چیزی نیست...ولی مامان زیر بار نمی رود و می گوید نه، آمدند راضی اش کردند که بگو، اجازه بده که فائزه نفر دوم باشد.برای من عجیب بود که در مجلس ششم رای نیاوردم. منی که این قدر ارتباط داشتم و مردم را فراموش نکرده بودم. اصلاخیلی برایم غیرقابل باور بود. من ارتباطم با گروه های اجتماعی بود. تازه ارتباطم با مردم قوی تر شده بود. خودم معتقدم چون توی لیست مشارکت نبودم و مردم به لیست کامل رای دادند، من رای نیاوردم. من در واقع از مردم یک جوری آزرده شده بودم؛ چون در این دوره چهارساله واقعا خیلی برای مردم کار کردم..انتخابات سال 84 را خود دوستان اصلاح طلب توی وزارت کشور اعلام کردند انتخابات از دست ما خارج است و ما اصلانقشی در انتخابات نداریم! انگلیس بودم. به بابام زنگ زدم که من بیام کمک کنم برای انتخابات؟ گفت: نه تو همان جا باشی بهتره! تو کنار ما نباشی امن تر هستیم! آن موقع توی سیاست هم نبودم، دنبال هم نمی کردم.من خودم کسی بودم که خیلی رفتم سخنرانی برای تبلیغات آقای خاتمی دوم خرداد 76. خیلی کار کردم. خودشان ارزیابی کردند که حداقل شاید پنج میلیون رای جمع کردم! من از دوران سازندگی تعریف می کردم، همه جمعیت مرتب کف و سوت می زدند یا صلوات می فرستادند. الله اکبر می گفتند. همه ا ش مورد تایید بود. جمعیت هم انواع و اقسام داشت. اصلایک چیز عجیب و غریبی بود. من از آقای هاشمی می گفتم و اینکه الان تنها کسی که بین کاندیداهای موجود می تواند این برنامه ها را ادامه دهد، آقای خاتمی است؛ چون کارگزاران می خواست از آقای خاتمی حمایت کند. من و آقای کرباسچی و آقای نجفی رفتیم پیش آقای خاتمی که صحبت کنیم ببینیم برنامه ها چقدر به هم نزدیکیم؟ کارگزاران حمایت بکنند یا نکنند؟ آقای خاتمی گفت من همه چیزم آقای هاشمی ا ست من اصلاغیر از آقای هاشمی چیزی بلد نیستم! اگر یادتان باشد شاید تنها رئیس جمهوری که با افتخار رفت آقای هاشمی بود. هم دولتی بود، هم مردمی بود. این نشان دهنده این است که مردم در مجموع از عملکرد آقای هاشمی ناراضی نبودند. آقای هاشمی در دوران دولت بعد تخریب شد. دوران خودش، دوران خیلی پرافتخاری بود، دوران خیلی باشکوهی بود و خیلی مردم قدردان این قضیه بودند ولی متاسفانه دوران بعدی آن اتفاقات افتاد.انتخابات 88، احساس تکلیف کردم که باید وارد میدان بشوم. چرا؟ توی ستاد کار نمی کردم، در شورای ورزشی ستاد زنان آقای میرحسین بودم. اینکه کارهای ستادی و حضور مستقیم و دائمی داشته باشم نه؛ اما شایعه درست کرده بودند که یک ستادی ایجاد شده و گروهی دختران فیروزه ای در حمایت از آقای میرحسین هستند. نمی دانم چه چیز آنها فیروزه ای بود؟ اسم شان این بود! بعد اینها یک دیدار با من کردند، یعنی یک دیدار، همان ایام انتخابات آمدند دفتر من درباره انتخابات و برنامه ها همین طوری صحبت کردیم مثلامشورت کردند رفتند12 نفر بودند. در واقع یک کار تبلیغاتی بود که جزء برنامه های انتخاباتی شان بود. بعد شایعه شد که من 300 هزار مانتوی سبز، به اینها دادم که دروغ بود.دروغ هایی که می گویند متاسفانه! مثل همان هایی است که اموال اینجا برای من هست! آن برج برای من هست! آن ویلای نمی دانم عظیم برای من هست! برای مهدی هست! برای محسن هست! من هیچ چیز در کانادا ندارم، من هیچ چیز خارج از کشور ندارم! بکینهام که بودم خانه ام اجاره ای بود! یعنی من پول نداشتم خانه بخرم! انگیزه نداشتم خانه بخرم!سال 84 یک سی دی پخش کرده بودند که من به اتفاق مثلاعمه 90ساله ام یک شرکت نفتی عظیم داریم، به میزان تیراژ خیلی وسیع در نمازجمعه ها توزیع کرده بودند. محسن رفته بود شمال با پسرخاله ام. یکی دیگر از فامیل هایمان که حالادقیقا یادم نیست چه کسی بود گفت برویم به این املاک سر کوچه سر بزنیم ببینیم خانه چنده؟ زمین چنده؟ می شود خرید؟ نمی شود خرید؟ می روند گپی بزنند صاحب املاکی ته کوچه ملکی را نشان می دهد و می گوید ملک بغلی مال پسر رفسنجانی هست!حالامحسن خودش هست ولی می گوید پس کو ملک پسر رفسنجانی؟ در بزن برویم تو ببینیم کی هست؟ این قدر محسن گیر می دهد، یارو کلافه می شود، محسن می گوید من محسنم این ملک نه برای من است، نه برای برادرم، نه برای آن دیگری! این دروغ ها را برای چی می گویید؟ می گوید ما می گوییم که مشتری پیدا کنیم! وقتی شما وارد کلاردشت می شوید یک تپه ای هست یک ویلای گردی اون بالاهست، مدت ها شایعه بود این برای فائزه هست. محسن یک مدتی بود اینها را دنبال کرده بودند که یکی یکی این شایعات را دربیاورند تهش از کجاست که بتوانند باهاش مقابله کنند، حتی با آدم هایی که این شایعه ها را درمی آورند برخورد شود.چون خیلی حاد شده؛ محسن می سپرد به یکی از آقایان محلی که برو ببین چرا می گویند این خانه برای فائزه است؟ می رود یک نفر را می فرستد در می زنند؛ سرایدار می آید دم در، می پرسد این خانه برای کیست؟ بچه سرایدار می گوید برای فائزه هاشمی است.می رود به نیروی انتظامی می گوید که صاحب این ملک را بخواهید، به صاحب ملک می گوید خانم هاشمی گفته حالاآب ها از آسیاب افتاد ملک را به نامم کن! مرد عصبانی می شود که یعنی چی؟ این ملک برای من است؛ چه ربطی به خانم هاشمی دارد؟ می گوید خب سرایدارت هم می گوید این برای خانم هاشمی است؛ جریان آن چیست؟ آن شخص به لکنت و غلط کردم می افتد. می گوید من آمدم اینجا مجوز بگیرم. نه آب نه برق نه مجوز می دهند. دیدم تنها راهی که دارم این است که بگویم این برای فائزه است!شایعه کردم این برای فائزه ا ست همه کارها جور شد! یک برجی هست در میدان قدس سر خیابان یاسر؛ سر خیابان نیاوران خوشگل هم هست؛ روزنامه جوان زمان انتخابات عکسش را انداخت؛ اسم من را فقط ننوشت. نوشت ف.ه انگلیس بوده، درس خوانده، اینجا بوده، آنجا بوده، تمام مشخصات من را گفت و گفت این برج برای اوست! البته ما رفتیم شکایت کردیم، دو بار هم پیگیری کردیم هیچ فایده ای نکرد. نه جوان را خواستند؛ نه حکمی صادر شد؛ نه بررسی ای شد؛ نه رسیدگی ای شد.سرمایه گذارهایش، صاحب سهامش رفتند شکایت کردند که این ملک برای خانم هاشمی نیست؛ چرا شما دروغ گفتید؟ به منافع ما ضربه می زنید این حرف ها را می زنید؟ آنها هم رفتند شکایت کردند اصلارسیدگی هم نشد. آقای پالیزدار می آید می گوید که پوست هندوانه هایی که اسب های فائزه می خورند – رسمی ا ست یک سخنرانی هست که پخش هم شد- فقط 300 هزار تومان است حالابقیه مخارج این اسب ها را ببینید چقدر است؟ من نه اسبی دارم نه اسبی داشتم. یک اسبی خانم منتظمی باشگاه دار به من هدیه داد که من اصلانبردمش، گفتم برای خودت، خودت هم اجاره بده. اصلااحساس نکردم که این برای من است؛ حتی یک بار هم سوارش نشدم، چون من گاهگاهی می رفتم اسب سواری. یا شایعه طلاق من. این خیلی عجیب بود.من رفتم انگلیس؛ همسرم همراهم نبود من و پسرم رفتیم. او می آمد و می رفت، من می آمدم و می رفتم. برایشان عجیب بود که یک خانم خودش بلند شود برود انگلیس و همسرش تهران بماند! به حدی که پسرخاله من بلژیک زندگی می کند آمد ایران برگشت به مادرش گفت آره فائزه طلاق گرفته! مثلایکی از پاسدارهای بابا، آقاجلال که از همان روزهای اول انقلاب با بابا بود و چند سال پیش فوت کرد یک روز از من پرسید فائزه! خانم تو راستی راستی از حمید جدا شدی؟شایعات را شما هزار بار هم تکذیب کنی، انگار کسی اصلاگوش نمی دهد! یا کسی تکذبیه را نمی شنود؛ اگر هم می شنود باور نمی کند.به من زنگ زدند؛ جمعه هم بود. فکر می کنم که شما یک سر بیایید دادسرای اوین. گفتم من امشب میهمان دارم؛ الان حدود 40، 50 نفر میهمان دارد می آید. فردا صبح می آیم. گفتند نه اصلانمی شود و با آقای رشته احمدی صحبت بکنید، وصل کردند آقای رشته احمدی. قرار گذاشتیم. آقای رشته احمدی، معاون دادستان، بود رئیس دادسرای اوین بود.بالاخره با هم قرار گذاشتیم فردا من ساعت هشت صبح برم. من آن شب میهمان داشتم. میهمان های من که می آمدند وارد خانه می شدند می گفتند پارک تان شلوغ است! جلوی خونه ما یک پارک هست، پر از آدم های مشکوک هست، همه دارند خانه شما را نگاه می کنند! گفتم یعنی چه؟ همه می آمدند یک اطلاعاتی می دادند که الان دور خانه شما پر از آدم هست، پر از مامور هست، میهمان ها که رفتند اینها در زدند بیایند تو! در را باز نکردیم. چون نه حکمی داشتند نه چیزی. بالاخره نگهبان را گرفتند. ما در را باز کردیم ناگهان دیدیم ریختند توی خانه! بعد بلافاصله هم آمدند طرف من، هنوز فامیل های نزدیک من، بچه های فاطی، پسر خواهرهام اینها هنوز بودند نرفته بودند، یک هو دوتا خانم آمدند به طرف من، انگار که الان می خواهم دربروم؟ به اینها می خوام حمله بکنم؟ مثلاتیراندازی بکنم؟! حالامن هم با لباس خونه بودم، یک چادر هم سرم کرده بودند که برویم! گفتم خیلی خب، من لباس عوض کنم.پله به پله مامور ایستاده بود، من را سوار ماشین کردند این طرف کوچه مامور، آن طرف کوچه مامور.حدود دو، سه شب بود. ولی من با همان چادر سفید و لباس خانه وارد بند شدم! اکثرشان هیچ کدام من را به قیافه ندیده بودند. تا اینکه من یک زندانی را که مهسا امرآبادی بود، می بینم، اون می گوید فائزه تویی؟ من می گویم مهسا تویی؟ بعضی هایشان ترسیده بودند، می گفتند اگر فائزه را آوردند، معنی اش این است که قرار است فردا ما را اعدام کنند؛ یعنی چه اتفاقی بیرون افتاده که فائزه را زندان آورده اند! برای آنها خیلی عجیب بود.فردای آن روز یا دو، سه روز بعد از آن، که با بابا صحبت کردم، گفتم این قدر دارد به من خوش می گذرد خواهشا هیچ کاری نکنی من بیایم بیرون! من اصلانمی خواهم بیایم بیرون! چون فردای آن روز مهدی را گرفتند.وقتی آمدند ملاقات من گفتند مهدی در بازجویی و انفرادی هست و شرایط سختی هم دارد، چون من خوب بودم، من توی بند بودم، همه بودند، من اصلاشرایط سختی نداشتم. زندگی خیلی خوبی بود. حدود سی نفر بودیم، یک سری خبرنگارها بودند. بله، در زندان اصطلاحش این بود که باید فردا شب روی صندلی داغ بنشینیم و ما همه از تو سوال بکنیم. درباره همین مجاهدین، حوادث سال 68 خیلی چیزها! مثلاکارهای دوران سازندگی، اتفاقاتی که در این سال ها در مملکت افتاده بود! دوران آقای خاتمی، نظرات خودم، اینها را سوال می کردند، من هم جواب دادم.یکی از زندانی هایی که آزاد شده بود و آمده بود بیرون، به من گفت که زندانی ها به من گفتند که بگذاریم فائزه بیاید ما اینجا کف خوابش می کنیم. مثلایک جوری انتقام جویی و بالاخره اینکه دوستت نداریم! یکی دو، سه ساعتی طول کشید! گفتم مثل اینکه من قرار است کف خواب بشوم. من الان کجا باید بخوابم؟ این را که من گفتم همه زدند زیر خنده. گفتند نه چرا کف خواب! بهاره رفت بدو با شیوا و نمی دانم با کی، تخت من را آماده کردند. خلاصه استقبال کردند.بله، داخل زندان، زندانی ها. اعمال غیرمنطقی می کردند. شب جلسه می گذاشتند که باید با این برخورد بکنیم، نباید بگذاریم این اتفاقات بیفتد یا مثلایک دور آمدند بازرسی، بدجور زندانی ها را می گشتند. بعد دوباره هی شلوغ می شد. رئیس زندان من را صدا کرد گفت ببین از وقتی که تو آمدی زندان شلوغ شده! گفتم خب به من چه ربطی دارد؟ می خواستین من را نیاورید. برای چی من را آوردید؟ گفت که خب تو مقصری که این اتفاقات می افتد! گفتم من که کاری نمی کنم شما که دوربین دارید همه تصمیمات در زندان هست، ما یک دمپایی می خواهیم جابه جا بکنیم، رای گیری است! من نقشی در فعالیت های زندان ندارم، من هم یک رای هستم! گفت نه تا حالااین طوری نبوده. تو که آمدی این جوری شده! گفتم خب حالامن باید چه کار کنم؟گفت ما انتظار داریم شما زندان را آرام کنید. گفتم که من هم چوب را بخورم هم پیازه را؟ گفت به هرحال ما به شما گفته باشیم! الان مثلابالاتر چنین دستوری دادند که من به شما فشار بیاورم! من هم همکاری نکردم و شرایط ادامه داشت. فردا پایین صدا کردند که شما بروید مرخصی! گفتم من که تقاضای مرخصی نکرده ام! گفتند دادستان لطف کرده به شما مرخصی داده! گفتم خب دادستان چرا به من مرخصی داده. من مرخصی می خواهم چه کار؟ من دو ماه است آمده ام فلانی هشت سال است نرفته!بیانیه ای را هم که علیه دادستان نوشته بودم، دادم بیرون. بعد دادستان در مصاحبه تلویزیونی گفت که آقای هاشمی تقاضا کرد که به دخترش مرخصی بدهیم؛ ولی خود ایشان موافقت نکردند. دیگر بقیه اش به ما ارتباطی ندارد! گفتم ببینید شما همان جوری که من را آوردید همان جوری باید شش ماه تحمل بکنید و من را بفرستید بیرون. من می خواستم تحویل سال کنار زندانی ها باشم. فاطی رفت بیرون مصاحبه کرد. اعلامیه داد می خواهم زمان تحویل را با زندانیان باشم. یک روز زودتر آمدند سراغ من گفتند آزادی. گفتم که نه، من هنوز یک روز دیگر دارم من نمی روم بیرون! گفتند مگر خانه خاله است که نمی روی بیرون. معاون زندان گفت بیایید اینجا ما با شما صحبت کنیم. گفت وگویی بکنیم؟ گفت دستت را می گیرم می اندازمت بیرون مگر دست توست؟ گفتم خب اگه توانستید بکنید من با پای خودم نمی روم بیرون. خانمی که با من آمده بود دنبال من می دوید که خانم هاشمی از این طرف باید بروید، گفتم نه من می خواهم برگردم در بند. من رفتم در بند رسیدم جلوی بند در را برایم باز نکردند. گفتم می خواهم بروم داخل، گفتند نه دیگر تو زندانی نیستی. تو آزادی باید بروی. گفتم خیلی خب در را باز کن من بروم بالاوسایلم را بردارم گفت قول می دهی بروی بالاوسایلت را برداری بروی؟ گفتم نه قول که نمی دهم در را باز نکردند. یک دو ساعتی هم دم جدول نشستم. بعد نگهبان ها آمدند! یکی به اون یکی می گفت خیلی خب اینکه بلند نمی شه دستش رو بگیرید ببریدش، اون گفت نه شیفت من تموم شده من نمی توانم کاری بکنم! بعد از دو سه ساعت گفتند نمی یایی؟ گفتم نه. باز دو نفر آمدند بازوهای من را گرفتند بلندم کردند گذاشتنم توی ماشین و من را خانه تحویل دادند. قضیه تمام شد و من آزاد شدم!این زندان تاثیری که روی من گذاشت این بود که به آرمان هایم، باورم بیشتر شد. قوی تر ایستادم!آقای عباس عبدی همیشه فکر می کند بابا او را انداخته زندان؛ درصورتی که انتقاد خیلی به بابا می کرد ولی اصلابابا نقشی در زندان رفتن او نداشت. اصلابابا اهل این چیزها نیست، اهل این انتقام جویی ها نیست!ایشان همیشه با این زندان ها مخالف بود. در دوران خودش هم اگر شما نگاه بکنید، زندانی های سیاسی ما به حداقل می رسد.تبلیغاتی که روی این قضیه دیدار با بهاییان شد نه من کردم، نه آنها. آنها مثلایک عکس گذاشتند در سایتشان! ولی جنجالی که روی این قضیه انجام شد و آن تبلیغی که انجام شد مخالفین کردند و مخالفین سبب این تبلیغات شدند وگرنه نه من کردم نه آنها این تبلیغات را کردند، بعد هم خودشان پشیمان شدند.درباره این عکس باید بگویم، من موقعی که در خانه فریبا بودم این عکس را روی دیوار دیدم. گفتم این یا باید پدر فریبا باشد یا پدر همسرش، یعنی اصلابه ذهنم نرسید که باید فرد دیگری باشد. بعد که در خبرها آمد و گفتند عکس هم بالاسرش بوده است، تازه فهمیدم که او چه کسی بوده است.درباره نظر پدرم که گفتند این ملاقات شایسته نبوده است، این که نفس این ملاقات کار شایسته ای نبوده با این که نظر ایشان چیست، به نظر من این نتیجه گیری آن نمی تواند باشد. حالاباید از خودشان بپرسید.تمام خانواده مخالف کاندیداشدن آقای هاشمی بودند. پدرم تا روز آخر هم می گفت من کاندیدا نمی شوم، ما هم فکر می کردیم واقعا نمی شود. مامان به شدت مخالف بود؛ همه مخالف بودیم ولی ایشان تشخیص دادند که باید کاندیدا شوند و کار خوبی هم کردند.ما مخالف آمدن پدر بودیم اما معنی اش این نیست که همراهی نکنیم. بالاخره ایشان باید خودش تشخیص بدهد، ولی اگر تصمیم بگیرد بقیه حمایت خواهند کرد. ولی موقع مشورت، ما همه مخالف بودیم.با آقای روحانی هیچ وقت دیدار نداشتم ولی اتفاقی که آن ایام افتاد بعد از انتخاب ایشان یک سری شوراهایی تشکیل شد، مثلاشورای ورزش، شورای زنان، شورای اقتصادی، وزارتخانه ها؛ البته من به شرایط خاص خودم این حق را به دولت می دادم که خیلی با ما کاری نداشته باشد. کاری که ما کردیم این بود که یک تعدادی از خانم های مدیر ورزش را، حدود 50 نفر، جمع کردیم که اینها توقعات شان را نسبت به ورزش به آقای سلطانی فر بگویند.آقای سلطانی فر را دعوت کردیم؛ این 50 نفر نشستند و با آقای سلطانی فر گفت وگو کردند. بعد مثلاهمین شد عاملی که مثلاخانم آلیا در مجلس اعلام کرده آقای سلطانی فر با فائزه هاشمی یک جلسه زیرزمینی داشته است؛ انگار مثلاما یک خانه تیمی داریم نشستیم با هم گفت وگو کردیم، کلی دردسر شد؛ بنابراین به خاطر این معذوریت ها من خودم خیلی دنبال نمی کردم.
                