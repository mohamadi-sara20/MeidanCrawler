شنبه ۱۴ فروردین ۱۳۹۵
-----------------------------------------
type_unknown
-----------------------------------------
فرجام دستیار زنجانی
-----------------------------------------

                    شرق: روز سوم فروردین رضا ضراب به اتهام صد ها میلیون دلار معاملات مالی در نقض تحریم های ایالات متحده علیه ایران، در آمریکا بازداشت شد. بنا بر ادعانامه ای که در منهتن نیویورک تسلیم دادگاه شد، رضا ضراب، 33ساله، تاجر ایرانی ساکن ترکیه و همسر ابرو گوندش، خواننده مشهور ترکیه ای، کارمندش کاملیا جمشیدی و حسین نجف زاده، کارمند ارشد یک شعبه بانک ملت ایران، متهمان پرونده هستند. ضراب در میامی به دستور قاضی دستگیر شد. دو متهم دیگر پرونده در آمریکا نیستند. آنها متهم هستند که به نمایندگی از طرف دولت و شرکت های ایرانی کار می کردند. در جریان ماجرای بحران فساد مالی ترکیه 2013 در 17 دسامبر 2013 میلادی، «واحد جرائم سازمان یافته پلیس ترکیه» در عملیاتی رضا ضراب و حدود 50 نفر از افراد مرتبط با او را دستگیر کرد. ضراب متهم بود در جریان انتقال یک محموله طلابه ایران، به انتقال غیرقانونی پول از طریق یک بانک متعلق به دولت ترکیه و پرداخت رشوه به نزدیکان مقامات دولتی اقدام کرده و در این میان، پای پسر اردوغان نیز به میان کشیده شد که با واکنش شدید اردوغان علیه پلیس و سیستم قضائی ترکیه مواجه شد. جریانات مربوط به کشف بیش از 1،5 تن طلادر فرودگاه آتاتورک ترکیه بخشی از اتهامات مختلفی است که در پرونده مشترک ضراب و پسر اردوغان مطرح و در این میان پای بابک زنجانی نیز به میان کشیده شده بود. در یکم ژانویه 2013، هواپیمایی متعلق به خطوط هوایی یو ال اس با محموله 1.5 تن طلادر فرودگاه آتاتورک متوقف می شود. مقصد بخشی از این طلاها شرکت های ترکیه ای بوده اند و بخشی نیز که به ادعای رسانه های ترکیه فاقد اسناد و مدارک رسمی بوده اند، متعلق به شرکت سورینت در ایران بوده اند. بابک زنجانی در چهاردهمین جلسه دادگاه فساد نفتی درباره دریافت کارمزد 12 میلیون یورویی از سوی صرافی «صفیر آلتین» متعلق به رضا ضراب، گفت: «ضراب کارمزد نمی گرفت و علت کم شدن 12 میلیون یورو، کارمزدهایی بود که قبلابانک های پارسیان، سرمایه و هالک بانک ترکیه گرفته بودند». اگر صحت یا صحت نداشتن ادعای زنجانی درباره دریافت نکردن کارمزد از سوی رضا ضراب را نادیده بگیریم - که دراصل اهمیت چندانی هم ندارد- نکته مهم تر تایید همکاری بین این دو متهم اقتصادی در دو کشور ایران و ترکیه است.ضراب و زنجانی؛ همکار یا هم پرونده؟ برگزاری دادگاه پرونده فساد نفتی باعث شد تا برخی شایعاتی که در سالیان اخیر درباره بابک زنجانی مطرح می شد، رنگ واقعیت بگیرد و بعضی از ماجراهایی که حقیقت جلوه می کرد، از اساس تکذیب شود. یکی از این داستان ها، ماجرای ارتباط زنجانی و رضا ضراب در ترکیه بود. اما ماه ها پیش از برگزاری دادگاه فساد نفتی، 15 دی 92 خبرگزاری تسنیم در گزارشی نوشت: «درحالی که رضا ضراب در ترکیه و بابک زنجانی در ایران دستگیر شده و حواشی فراوانی %
                