سه‌شنبه ۳۰ آذر ۱۳۹۵
-----------------------------------------
حرف اول
-----------------------------------------
آیا منشور حقوق شهروندی...
-----------------------------------------

                    انصاف آن است که منشور حقوق شهروندی از نظر بیان انواع حقوق شهروندی، نگارش حقوقی، تدوین و توویب مطالب، متنی درخور و شایسته است. این متن با ویرایش های گذشته که منتشر شده اند و ضعف ها و ایرادات فراوان داشتند، فاصله زیادی دارد. منشور حقوق شهروندی توانسته است در 120 بند یا ماده، فهرستی از انواع حقوق شهروندی را بیان کند. در این منشور از دستگاه های اجرائی خواسته شده است فعالیت و مقررات خود را با این منشور هم سو یا مطابق کنند. اما با همه این اوصاف یک پرسش و یک نقد همچنان باقی است و منشور حقوق شهروندی به آنها توجه نکرده و همین ها کارآمدی و اثرگذاری این سند را در هاله ای از تردید و ابهام فرو می برد. پرسش این است که این سند از نظر ماهیت حقوقی چیست؟ به عبارت دیگر آیا سند منشور حقوق شهروندی در زمره مصوبات الزام آور حکومتی قرار می گیرد یا نه؟ با توجه به انواع مقررات مانند قانون، تصویب نامه هیات وزیران و مصوبات سایر مراجع اداری نمی توان به این پرسش پاسخ مثبت داد؛ این سند حتما قانون نیست. همچنین با توجه به مرجع تصویب و مفاد و محتوا، منشور تصویب نامه هیات وزیران یا چیزهایی از قبیل دستورالعمل اجرائی و مانند آنها نیز نمی تواند باشد. در این صورت این سند از نظر حقوقی نمی تواند الزام آور باشد. همه دستگاه های اجرائی مکلف به اجرای قانون هستند و نمی توانند از اسناد دیگری غیر از قانون تبعیت کنند. به این ترتیب می توان منشور حقوق شهروندی را به عنوان دیدگاه های آقای رئیس جمهور تلقی کرد که تدوین و اعلام شده است و دستگاه های عمومی و به ویژه دستگاه های وابسته به قوه مجریه به دلیل موقعیت ریاست جمهوری و به عنوان همکاران دور یا نزدیک رئیس جمهور صرفا به لحاظ اخلاقی باید به دیدگاه های رئیس جمهور توجه کنند. به این ترتیب اگر هر دستگاهی از دیدگاه های مندرج در منشور تخطی کند، قانونا مسئولیتی نخواهد داشت. این ویژگی از یک سو موجب ضعف منشور و از سوی دیگر موجب سنگین شدن مسئولیت سیاسی-اخلاقی آقای رئیس جمهور می شود، زیرا به دلایلی که گفته شد در هر مورد که رفتارها یا گفتارهایی ناقض مفاد منشور از سوی اجزای حکومتی و به ویژه اجزای قوه مجریه به عمل آید، باید فوری شخص آقای رئیس جمهور با آن فرد یا سازمان برخورد جدی و موثر کند.در غیر این صورت ایشان حداقل به لحاظ اخلاقی در برابر ملت مسئول خواهد بود.اما نقدی که به شالوده های منشور وارد است، این است که گذشته از شکل عبارت پردازی، اکثر قریب به اتفاق حقوق مندرج در منشور حقوق شهروندی به بیان های مختلف در قانون اساسی کشور و بسیاری از قوانین عادی ذکر شده اند. قانون اساسی و قوانین عادی ایران حق های فراوانی مانند آزادی بیان، آزادی های سیاسی، آزادی تشکیل گروه ها و احزاب و اجتماعات، محیط زیست سالم، شهر سالم، حمایت از کارگران و مادران و نوزادان و اقشار آسیب پذیر، حقوق مربوط به دادرسی عادلانه، گردش آزاد اطلاعات و بسیاری از حقوق های دیگر را به رسمیت شناخته اند.مشکل ما در اکثر موارد کمبود قانون نبوده است. آنچه حقوق شهروندی در ایران را با مشکلات متعدد روبه رو کرده، نبود قانون نیست که حالااسنادی مانند منشور یا حتی قوانین جدید چاره گشا باشند.مسئله اساسی این است که دستگاه های مختلف، چه در قوه مجریه چه در سایر قوا به حقوق شهروندی مندرج در قوانین بی اعتنایی می کنند و در پاره ای از موارد نیز این حقوق به شکل های مختلف نقض می شوند. چه علل و عواملی باعث می شود قوانین موجود محقق نشوند و حتی در تدوین انواع مصوبات یا سیاست ها و برنامه های اجرائی، حقوق شهروندی با بی اعتنایی های فراوان رو به رو شود؟ منشور حقوق شهروندی هیچ توجهی به این پرسش بنیادی نداشته است. گویی این منشور در خلاتدوین شده است. آنچه اهمیت دارد شناخت علل و عوامل اجرانکردن درست قوانین موجود در کشور است که در آنها حقوق شهروندی بیان و مقرر شده اند.اگر آن علل و موجبات شناسایی و هدف گیری نشوند، به معنای آن است که منشا اصلی تحقق و ارتقا نیافتن حقوق شهروندی پنهان مانده و بر جای خود باقی است. در چنین وضعیتی آیا می توان انتظار اثربخشی از چنین منشوری داشت. تردیدی نیست اگر همان مقدار از حقوق شهروندی که در قوانین فعلی کشور موجود است، به درستی اجرا شوند، جامعه ایران به سطوح بالایی از حقوق شهروندی دست خواهد یافت.انصاف آن است که منشور حقوق شهروندی از نظر بیان انواع حقوق شهروندی، نگارش حقوقی، تدوین و توویب مطالب، متنی درخور و شایسته است. این متن با ویرایش های گذشته که منتشر شده اند و ضعف ها و ایرادات فراوان داشتند، فاصله زیادی دارد. منشور حقوق شهروندی توانسته است در 120 بند یا ماده، فهرستی از انواع حقوق شهروندی را بیان کند. در این منشور از دستگاه های اجرائی خواسته شده است فعالیت و مقررات خود را با این منشور هم سو یا مطابق کنند. اما با همه این اوصاف یک پرسش و یک نقد همچنان باقی است و منشور حقوق شهروندی به آنها توجه نکرده و همین ها کارآمدی و اثرگذاری این سند را در هاله ای از تردید و ابهام فرو می برد. پرسش این است که این سند از نظر ماهیت حقوقی چیست؟ به عبارت دیگر آیا سند منشور حقوق شهروندی در زمره مصوبات الزام آور حکومتی قرار می گیرد یا نه؟ با توجه به انواع مقررات مانند قانون، تصویب نامه هیات وزیران و مصوبات سایر مراجع اداری نمی توان به این پرسش پاسخ مثبت داد؛ این سند حتما قانون نیست. همچنین با توجه به مرجع تصویب و مفاد و محتوا، منشور تصویب نامه هیات وزیران یا چیزهایی از قبیل دستورالعمل اجرائی و مانند آنها نیز نمی تواند باشد. در این صورت این سند از نظر حقوقی نمی تواند الزام آور باشد. همه دستگاه های اجرائی مکلف به اجرای قانون هستند و نمی توانند از اسناد دیگری غیر از قانون تبعیت کنند. به این ترتیب می توان منشور حقوق شهروندی را به عنوان دیدگاه های آقای رئیس جمهور تلقی کرد که تدوین و اعلام شده است و دستگاه های عمومی و به ویژه دستگاه های وابسته به قوه مجریه به دلیل موقعیت ریاست جمهوری و به عنوان همکاران دور یا نزدیک رئیس جمهور صرفا به لحاظ اخلاقی باید به دیدگاه های رئیس جمهور توجه کنند. به این ترتیب اگر هر دستگاهی از دیدگاه های مندرج در منشور تخطی کند، قانونا مسئولیتی نخواهد داشت. این ویژگی از یک سو موجب ضعف منشور و از سوی دیگر موجب سنگین شدن مسئولیت سیاسی-اخلاقی آقای رئیس جمهور می شود، زیرا به دلایلی که گفته شد در هر مورد که رفتارها یا گفتارهایی ناقض مفاد منشور از سوی اجزای حکومتی و به ویژه اجزای قوه مجریه به عمل آید، باید فوری شخص آقای رئیس جمهور با آن فرد یا سازمان برخورد جدی و موثر کند.
                