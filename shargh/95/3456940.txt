سه‌شنبه ۱۱ آبان ۱۳۹۵
-----------------------------------------
type_unknown
-----------------------------------------
روز وزن کشی
-----------------------------------------

                    تکلیف سه وزیر پیشنهادی روحانی که برای وزارتخانه های آموزش وپرورش، ورزش و جوانان و فرهنگ و ارشاد اسلامی به مجلس معرفی شده اند، امروز مشخص می ‍ شود. جلسه ای که به احتمال بسیار زیاد به جلسه بعدازظهر کشیده می ‍ شود و بهروز نعمتی، سخنگوی هیات رئیسه، درباره ترتیب آن گفته است: «طبق آیین نامه هرکدام از وزرای پیشنهادی می توانند 30 دقیقه به بیان برنامه های خود برای اداره وزارتخانه مربوطه، جهت دریافت رای اعتماد نمایندگان بپردازند. از میان نمایندگان مجلس نیز به ازای هر وزیر دو موافق و دو مخالف اجازه سخنرانی، هر کدام به مدت 15 دقیقه دارند که می ‍ توانند نوبت خود را با نماینده دیگری قسمت کنند». او همچنین با بیان اینکه طبق آیین نامه الزامی به حضور رئیس جمهور در جلسه رای اعتماد وزرا نیست، گفته: «قطعا حضور وی می ‍ تواند کمک شایانی به وزرای پیشنهادی جهت کسب رای اعتماد کند». نیمه پنهان مجلساما این تنها ظاهر ماجراست. آنچه وزرا امروز می ‍ گویند و موافقان و مخالفانشان از تریبون جلسه علنی بیان می ‍ کنند، نیمی از داستان رای اعتماد است و نیم دیگر در جلسات فراکسیونی و البته در تکاپوهای امروز نمایندگان در صحن رقم خواهد خورد. تجربه رای اعتمادهای مجلس نهم به وزرای پیشنهادی روحانی، نشان می ‍ دهد که تقریبا سرنوشت همه وزرای پیشنهادی در رایزنی های غیرعلنی مشخص شده، یا در جلسات قبل از رای اعتماد یا در لابی های حین جلسه رای اعتماد، یا با تکثیر شب نامه بین نمایندگان یا با پیغام هایی که می ‍ رسید. اما حالاو در اولین آزمون مجلس دهم، اوضاع کمی متفاوت از مجلس پیشین است. اضافه شدن متغیری به نام فراکسیون امید به معادلات مجلس، هم روی ترکیب و وزن حامیان دولت اثر گذاشته و هم قابلیت اثرگذاری ترفندهای مخالفان تندرو را با تردید مواجه کرده است. آنها در روز سوال از ظریف و سوال از وزیر اطلاعات، روش های پیشین را در حمله به دولت و تخریب آزموده اند و نتیجه ای نگرفته اند و از این رو درباره تاثیر به کارگیری مجدد این روش ها در جلسه امروز، مطمئن نیستند. در این سوی ماجرا هم فراکسیون امید با مسکوت گذاشتن انتقادات خود از معرفی سلطانی فر، حمایت رسمی از هر سه گزینه پیشنهادی را در دستور کار قرار داده تا تلاش تندروها برای بستن راه ورود یکی از سه وزیر پیشنهادی، بی اثر شود. حالاو در شرایطی که تکلیف فراکسیون امیدی ها و مخالفان تندرو تا حدود بسیار زیادی مشخص شده، سایر اصولگرایان مجلس که برخی از آنها عضو فراکسیون ولایت و برخی دیگر عضو فراکسیون مستقلین هستند، می ‍ توانند کفه ترازو را به سمت حامیان یا موافقان دولت تغییر دهند. طیفی که اخبار دیروز، نشان دهنده تاثیر لاریجانی بر رای آنهاست. برای دانستن اینکه رای مجلس در جلسه امروز، چگونه ممکن است به هر سه وزیر پیشنهادی روحانی تعلق نگیرد و یکی از آنها را از راهیابی به کابینه باز دارد، باید مروری بر وضعیت طیف های مختلف مجلس داشته باشیم. در کنار فراکسیون امید، این روزها نام دو فراکسیون دیگر در مجلس مطرح است که تفکیک سیاسی برخی از اعضای آنها از یکدیگر، دشوار به نظر می ‍ رسد. فراکسیون اصولگرایان مجلس، با نام فراکسیون ولایت، در زمان انتخاب رئیس مجلس و حول محور ریاست از لاریجانی شکل گرفت. اولین جلسه این فراکسیون هم به ریاست علی لاریجانی برگزار شد. اما بعد از تعیین تکلیف هیات رئیسه، طیفی که در مجلس نهم تحت عنوان فراکسیون رهروان ولایت فعالیت می ‍ کردند و نیروهای میانه روی مجلس بودند، از این جمع جدا شدند و فراکسیون مستقلین را بازهم مانند فراکسیون رهروان ولایت، به ریاست کاظم جلالی تشکیل دادند. فراکسیونی که این روزها در ادامه سکوت طولانی مدت رئیسش، جعفرزاده ایمن آبادی به عنوان نایب رئیس، مواضعش را اعلام می ‍ کند و مهرداد لاهوتی هم به عنوان سخنگو، درباره این فراکسیون اخباری می ‍ گوید که گاه با نظرات نایب رئیس تفاوت دارد. لاهوتی اخیرا اعلام کرده بود که فراکسیون مستقلین به دو گزینه وزارتخانه های فرهنگ و ارشاد و ورزش و جوانان رای مثبت خواهند داد اما با دانش آشتیانی مخالف هستند. پس از این سخنان او، جعفرزاده ایمن آبادی با حضور در جمع خبرنگاران اعلام کرد که موضع قطعی فراکسیون مستقلین، رای به هر سه گزینه پیشنهادی است و تاکید کرد که خودش هم قصد دارد در جلسه رای اعتماد برای دفاع از دانش آشتیانی نطق کند. به این ترتیب و تا اینجای کار وضعیت فراکسیون های امید و مستقلین، مشخص شده و حالاتنها سوال این است که چه تعداد از نمایندگان به فراکسیون مستقلین پیوسته اند و چه تعداد هنوز خود را در جمع فراکسیون اصولگرایان یا همان فراکسیون ولایت تعریف می ‍ کنند؟ جلسه اصولگرایان با لاریجانی قبل از رای اعتمادفراکسیون ولایتی ها هفته گذشته اعلام کردند که حاجی بابایی را به ریاست برگزیده اند و قصد دارند هیات رئیسه خود را نیز در ادامه انتخاب کنند. جداشدن یاران لاریجانی از جمع ولایتی ها، رئیس مجلس را در شرایط خاصی قرار داده بود. او با جمع کردن همه اصولگرایان، از معتدل تا تندرو، زیر یک سقف، توانسته بود فراکسیونی با نام ولایت تشکیل دهد که عقبه رای ریاستش را تامین و تضمین کرده بود. حالابا جداشدن میانه روها و مستقلین از این جمع، او چگونه می ‍ توانست رئیس جمعی باشد که در واقع اصولگرایان منهای میانه روها بودند؟ تصمیم رئیس مجلس، تشکیل شورایی از هر دو فراکسیون و ریاست بر آن بود. قرار شد دو فراکسیون با ریاست جلالی و حاجی بابایی فعالیت کنند و از هر فراکسیون 17 نفر به شورای عالی فراکسیون ها معرفی شوند و رئیس این شورا، علی لاریجانی باشد. اما هنوز خبری از شکل گیری این شورا نیست و حالاکه وضعیت فراکسیون های امید و مستقلین از مجاری رسمی اعلام شده، چشم ها به فراکسیون اصولگرایان یا همان ولایت است تا نظر خود را اعلام کنند. هسته مرکزی مخالفان دانش آشتیانی که از چهره های نزدیک به جبهه پایداری و تندروها تا برخی دیگر از اصولگرایان را دربر می ‍ گیرد، در فراکسیون ولایت فعال هستند. نه حاجی بابایی به عنوان رئیس و نه امیرآبادی، نماینده قم که نقش سخنگوی این فراکسیون را ایفا می ‍ کند، تاکنون موضع فراکسیون خود را اعلام نکرده اند؛ اما دیروز، امیرآبادی خبری را به خانه ملت داد که معنایی خاص داشت. او گفت: «ساعت 6:30 صبح سه شنبه و پیش از آغاز جلسه رای اعتماد، فراکسیون ولایت به ریاست دکتر علی لاریجانی تشکیل جلسه داده و برنامه کاری سه وزیر پیشنهادی را بررسی می ‍ کند». در ادامه این خبر کوتاه تاکید شده که سه وزیر پیشنهادی هم در این جلسه حاضر خواهند بود.اعلام خبر تشکیل جلسه فراکسیون ولایت با ریاست علی لاریجانی، با آنچه در روزهای گذشته درباره ریاست حاجی بابایی بر این فراکسیون گفته شده هم خوانی ندارد. امیرآبادی در خبری که به خبرگزاری رسمی مجلس داده هم اشاره ای به مجمع عالی فراکسیون ها نکرده و به همین دلیل نمی توان گفت که قرار است دو فراکسیون مستقلین و اصولگرایان جلسه ای مشترک با ریاست لاریجانی برگزار کنند. پس معنای جلسه صبحگاهی با ریاست علی لاریجانی چیست؟ برای دانستن معنای این جلسه هم باید به جلسات مشابه در مجلس قبلی فلاش بک زد. آنجا هم اگر قرار بود اجماعی فراکسیونی برای یک تصمیم اتخاذ شود، فراکسیون رهروان با ریاست کاظم جلالی تشکیل جلسه می ‍ داد، اما در مقاطعی خاص، اصولگرایان مجلس نهم جلساتی را با حضور علی لاریجانی برگزار می ‍ کردند؛ جلساتی از جنس آنچه قبل از استیضاح فرجی دانا، برگزار شد. در آن جلسه لاریجانی در نقش حکم بین استیضاح کنندگان و وزیر، حاضر بود و در صحن علنی و در روز استیضاح هم چندین بار به قول وقرارهای آن جلسه اشاره شد؛ قول وقرارهایی از جنس اینکه فلان معاون عزل شود و فلان وعده انجام شود تا مجلس رای اعتماد بدهد. با این پیشینه، حالاهم دور از ذهن نیست که مجموعه کسانی که در فراکسیون ولایت، قصد دارند به دانش آشتیانی رای ندهند، جلسه صبحگاهی روز رای اعتماد را تشکیل داده اند تا در حضور رئیس مجلس، با دانش آشتیانی اتمام حجت کنند. چراکه تقریبا غیرممکن است نتیجه این جلسه، اعلام رای ندادن به سلطانی فر و صالحی امیری به عنوان موضع اصولگرایان باشد. پس تنها گزینه ای که باید درباره آن تصمیم گیری شود، رای به دانش آشتیانی است؛ تصمیمی که با توجه به حضور لاریجانی در این جلسه، معدود مستقلینی هم که مانند لاهوتی مخالف دانش آشتیانی هستند در آن مشارکت خواهند داشت. تقسیم کار فراکسیون امید برای جلسه امروزاما فارغ از اینکه اصولگرایان مجلس، همگی مانند تندروهای جناح خود برای رای ندادن به دانش آشتیانی همسو شوند یا برخی از آنها به مستقلین بپیوندند و به هر سه گزینه رای موافق دهند، قطعا آنچه تا همین جا هم خیال دولت را از رای آوری وزرای پیشنهادی تا حدود زیادی آسوده کرده، موضع قطعی فراکسیون امید و بخش زیادی از مستقلین است. فراکسیون امیدی ها دیروز در آخرین جلسه خود با وزرای پیشنهادی، سخنان آنها را شنیدند و پس از خروج سه وزیر از جلسه ای که در محل کمیسیون تلفیق برگزار شده بود، جلسه جمع بندی را تشکیل دادند؛ جلسه ای که نتیجه آن را می شد پیش بینی کرد و ساعتی بعد اعلام شد که رای اعضای فراکسیون امید به هر سه وزیر مثبت خواهد بود، اما این پایان کار امیدی ها نبود و ساعتی بعد، تیمی که قرار است امروز در صحن مجلس، به رایزنی با نمایندگان و جلب آرای موافق بپردازد، در محل دفتر فراکسیون گردهم آمدند. در این جلسه که با حضور رئیس، نایب رئیس دوم و حدود 15 نفر از اعضای فراکسیون برگزار شد، تقسیم کار اعضا برای اولین جلسه رای اعتماد مجلس دهم انجام شد و حالاهمه چیز مهیاست تا در جلسه امروز، دولت روحانی، خاطرات تلخ معرفی سلطانی فر، صالحی امیری و البته دانش آشتیانی به مجلس نهم را فراموش کند؛ اتفاقی که اگر در جلسه صبحگاهی امروز اصولگرایان و لاریجانی، فاکتور جدیدی روی آن تاثیر نگذارد، با همراهی امیدی ها و مستقلین، قطعی به نظر می ‍ رسد، اما عدد آرای موافق و مخالف و ممتنع امروز در رای اعتماد سه وزیر پیشنهادی، می ‍ تواند تصویر روشن تری از وضعیت فراکسیون های مجلس و وزن طیف های سیاسی در مجلس دهم را به ما ارائه دهد.
                