سه‌شنبه ۲۶ بهمن ۱۳۹۵
-----------------------------------------
type_unknown
-----------------------------------------
در خانه سفیر چه گذشت
-----------------------------------------

                    گروه سیاست: آثار برجام در چارچوب امضای تفاهم نامه های تجاری با کشورهای مختلف نمایان شده و حالامنتقدان توافق هسته ای به انتقاد از محل امضای تفاهم ها روی آورده اند. همان کسانی که تا دیروز مذاکرات هسته ای و برجام را به باد انتقاد گرفته بودند، حالامی خواهند با حاشیه سازی مانع از دیده شدن ثمرات اقتصادی آن شوند. کارشان ازز پایکوبی به خاطر یک «اشتباه کردم» که اتفاقا هم فکرانشان از میان محرمانه ها منتشر کردند یا واکاوی «فکت شیت» آمریکایی گذشته و به روش های نوین رسیده اند. حالادیگر ویلچرنشین کردن آقای وزیر به خاطر یک تیتر نادرست، راضی شان نمی کند و اتهام می زنند که به خاطر «حرف های درگوشی» با کشور میهمان، ضیافت شام برپا شده است. همه این حاشیه ها را برای سفر نخست وزیر سوئد به ایران ساخته اند؛ سفری که با امضای چند تفاهم نامه اقتصادی همراه بود و از جهات مختلف اهمیت داشت.مقام معظم رهبری نیز در دیدار با نخست وزیر سوئد، سطح کنونی روابط دو کشور را بسیار کمتر از ظرفیت های موجود ارزیابی و با اشاره به اینکه سوئد در چشم مردم ایران، کشوری خوش نام است، تاکید کردند: «از افزایش ارتباطات دو کشور در همه عرصه ها استقبال می کنیم و امیدواریم مذاکرات و توافقات انجام شده، در عمل نیز تحقق پیدا کنند». اما منتقدان دولت و دستگاه دیپلماسی برجام، صبر نکردند تا زمان بگذرد و شاهد تحقق این توافقات باشیم. بهانه گیری و حاشیه سازی را از همین حالاآغاز کرده اند. دلیلشان این بود که دیپلمات های ایرانی در ضیافت شام سفیر سوئد به مناسبت حضور «استفان لوفون»، نخست وزیر این کشور و هیئت همراه، شرکت کرده و قردادهای تجاری امضای کرده اند. در خانه سفیر چه خبر بود؟ برخی از رسانه ها امضای این قراردادها را اقدامی بی سابقه دانستند. تصاویری از آن مراسم با حضور محمدرضا نعمت زاده، وزیر صنعت و معدن و تجارت، حمید چیت چیان، وزیر نیرو و مجید تخت روانچی، معاون اروپا و آمریکای وزارت امور خارجه در شبکه های مجازی منتشر شد و سیدحسین نقوی حسینی، عضو کمیسیون امنیت ملی، فضای میهمانی را خلاف شئونات نظام جمهوری اسلامی ایران توصیف کرد. او با ابراز این نظر که امضای قرارداد در منزل سفیر سوئد، برخلاف قواعد، عرف بین الملل و آداب و رسوم دیپلماتیک است، گفت: «کشور میهمان حق ندارد این اقدام را انجام دهد و حتما باید این توافقات در مراجع و مکان های اصلی انجام شود». همین اشاره کافی بود تا مدیرمسئول روزنامه کیهان که ید طولایی در انتقاد از دولت و به ویژه محمدجواد ظریف دارد، دست به قلم شود و در یادداشتی با عنوان «درخانه سفیر چه خبر بود؟!»، اصرار هیئت سوئدی برای حضور خانم های همراه نخست وزیر به صورت بی حجاب در مراسم ضیافت شام را علت برگزاری مراسم در منزل سفیر سوئد اعلام و میهمانی را به یک «کوکتل پارتی» تشبیه کرد. نگرانی مدیرمسئول کیهان از یک سو این بود که مبادا کسی امضای قرارداد را در منزل سفیر به جای مراکز رسمی و دولتی، نشانه ناتوانی ایران در حفظ امنیت تعبیر کند. از سوی دیگر مردد شده بودند که نکند مقامات دولتی برای زدن حرف های درگوشی با سوئدی ها آنجا رفته اند! توضیحات وزارت امورخارجهدر یادداشت کیهان آمده بود: «دولتمردان محترم باید توضیح بدهند با چه انگیزه ای به این اقدام تحقیرآمیز تن داده اند؟». بهرام قاسمی، سخنگوی وزارت امورخارجه، پاسخ او را این گونه داد: «برخلاف فضاسازی های سیاسی، در ضیافت برگزارشده در اقامتگاه سفیر سوئد در تهران، هیچ سند یا قرارداد رسمی بین دو کشور یا مقامات دو دولت به امضا نرسید. کلیه قراردادها و یادداشت های تفاهم رسمی میان دو کشور، مطابق رویه معمول بین المللی صبح روز شنبه در سعدآباد و در حضور ریاست محترم جمهوری و نخست وزیر سوئد به امضای مقامات دو کشور رسید».به گفته او، آنچه در میهمانی سفارت سوئد و در حاشیه افتتاح دفتر اقتصادی سوئد در تهران امضا شد، صرفا چند توافق میان بخش خصوصی ایران و بخش خصوصی سوئد بود که به عنوان نماد افتتاح دفتر تجاری و نشان دادن عزم نخست وزیر برای حمایت از فعالیت بخش خصوصی سوئد در ایران، انجام شد که خلاف هیچ یک از رویه های بین المللی نبوده و بسیار معمول است. قاسمی تاکید کرد: «ضیافت در اقامتگاه سفیر سوئد در پایان سفر و به افتخار نخست وزیر آن کشور برگزار شد. این مراسم در چارچوب عرف رایج و مقررات بین المللی حاکم بر نمایندگی های دیپلماتیک که همواره در کشور ما به آن احترام گذاشته شده است و مبنای حضور نمایندگی های جمهوری اسلامی ایران در خارج نیز هست، برگزار شد. حضور مقامات کشور در چنین مراسمی با رعایت موارد ضروری و براساس عمل متقابل صورت می گیرد و تصمیم شخصی نیست. این مشارکت محدود و ضابطه مند، در دولت های مختلف قبلی نیز بدون حاشیه سازی و تحریک افکار عمومی صورت می گرفته و موضوع تازه ای نیست». اهمیت سفر زیر پوشش حاشیه هانکته دیگری که سخنگوی وزارت امورخارجه در توضیحات خود به آن پرداخت، اهمیت سفر نخست وزیر سوئد به ایران از نظر سیاسی و اقتصادی بود. او گفت: «در تاریخ روابط دو کشور، این اولین سفر دوجانبه نخست وزیر سوئد به کشورمان است که علاوه بر ملاقات با مقام معظم رهبری و ریاست محترم جمهوری، دستاوردهای زیادی به ویژه در حوزه اقتصادی به همراه داشت که موید اراده رهبران دو کشور برای تعمیق روابط دوجانبه و چندجانبه در تمامی زمینه ها است و خود نشان دهنده علاقه اروپا و جهان برای همکاری با ایران عزتمند، مستقل و ثبات آفرین باوجود فضاسازی های مسموم صهیونیست ها و حامیان آنهاست».این همان موضوعی است که برخی از فعالان و تحلیلگران سیاسی نیز به آن اشاره کرده و تاکید کردند نباید در میان این حاشیه سازی ها نادیده گرفته شود. احمد شیرزاد، فعال سیاسی اصلاح طلب، در این خصوص به «شرق» گفت: «در شرایطی که آمریکا و اسرائیل تلاش می کنند ما را منزوی کنند، امضای چنین توافقاتی اهمیت سیاسی و اقتصادی دارد و شکست آنها را ثابت می کند. به نظر من خیلی عجیب است که منتقدان متوجه این مسئله نیستند». انتقاد یا بهانه گیریکیهان در بند پایانی یادداشت خود، با اشاره به قدم زدن ظریف و کری در جریان مذاکرات هسته ای یا استفاده ظریف از توییتر و دیگر شبکه های اجتماعی، دستگاه دیپلماسی را متهم می کند که قصد دارد روابط دیپلماتیک را به عرصه های غیرقابل ارزیابی و نظارت بکشاند. احمد شیرزاد که این حرف ها را بهانه گیری می داند، می گوید: «تشریفات دیپلماتیک در همه دنیا مطابق پروتکل هایی اجرا می شود که دیپلمات ها پیش از هر کاری آن پروتکل ها را آموخته اند. در کشورهای اسلامی به خصوص ایران نیز آداب و تشریفات خاصی وجود دارد که اگر کسی مدعی است رعایت نشده، باید به موارد تخلف از آن به طور مشخص اشاره کند».او افزود: «ریشه طرح چنین مسائلی را باید در یک نکته حاشیه ای پیدا کرد و آن هم افزایش تعداد کارکنان وزارتخانه های کلیدی از جمله وزارت خارجه در دوران احمدی نژاد است. در این دوره عده بسیاری که کارایی کیفی چندانی ندارند در وزارتخانه ها مشغول به کار شدند و نتیجه حضورشان انتشار اخبار مخدوشی است که این طور به رسانه های راست افراطی خوراک می دهد». شیرزاد ادامه داد: «قطعا خبرنگار کیهان و... در میهمانی سفیر سوئد حضور نداشتند و خبر مخدوشی که این حاشیه ها را درست کرده از کانال خود وزارت خارجه و احتمالابا غرض ورزی بیرون آمده است».او در پاسخ به منتقدان میهمانی سفارت که معتقد بودند، دیپلمات های ایرانی نباید در آن مراسم شرکت می کردند، گفت: «من به عنوان یک شهروند درک نمی کنم که براساس کدام پروتکل می توان به کارمندان یک سفارتخانه گفت که براساس عرف کشور میزبان لباس بپوشند؛ مگر خانم های ایرانی در سفارتخانه ایران در کشورهای دیگر ملزم می شوند که بی حجاب باشند؟! افزون براین دیپلمات ها به واسطه شغل خود در ماموریت های خارجی با خانم های بی حجاب مواجه می شوند و این مسئله خاصی نیست. میهمانی مذکور نیز یک ضیافت شام رسمی در چارچوب عرف معمول بوده است بنابراین نباید به این بهانه گیری ها خیلی توجه کرد». عرف بین الملل چیست؟ منتقدان دولت برای یک ضیافت شام دیپلماتیک این همه جاروجنجال به راه انداخته و مدافع اجرای عرف بین الملل هستند. این در حالی است که شاهد بوده ایم وقتی عده ای خودسر از دیوار یک سفارتخانه بالارفته و با اقدامی نسنجیده وزارت امور خارجه را وارد مسیر ناهموار ترمیم روابط کردند، اصلانگران رعایت نشدن عرف بین الملل نشده بودند. فریدون مجلسی، دیپلمات اسبق و تحلیلگر مسائل بین الملل، دراین باره به «شرق» می گوید: «سفرا می توانند در کشور میزبان به هر کاری که ممنوع نباشد، اقدام کنند. برگزاری میهمانی به افتخار یک هیئت تجاری و تشویق آنها به مشارکت در تجارت با کشور میهمان نهایت موفقیت در برنامه های سفیر و کشور میزبان به حساب می آید بنابراین چرا باید از امضای چند توافق همکاری در جریان آن انتقاد کرد؟».او با تاکید بر اینکه «منتقدان به میهمانی سفیر سوئد کسانی هستند که با عرف بین المللی آشنایی ندارند»، گفت: «عرف بین المللی دیوارنوردی سفارتخانه ها، کمک به تخریب روابط با کشورها و تحمیل خسارات به روابط دیپلماتیک نیست». مجلسی با ابراز تعجب از اینکه «کسانی از عرف بین الملل حرف می زنند که با عرف خیابان آشنا هستند»، ماجرای حمله به سفارتخانه های انگلستان و عربستان را یادآوری کرد و گفت: «معمولاحمله کنندگان به سفارتخانه ها هزینه این اقدامات را نمی دهند و من و شما باید هزینه کارهای آنها را بدهیم. آتش زدن سفارتخانه ها هزینه دارد و مطابق عرف بین الملل نیست».قوانین ایران را با «حفظ حجاب» رعایت کردموزیر تجارت سوئد در بازگشت به کشور خود به دفاع از رعایت حجاب اسلامی هنگام حضور در ایران پرداخت. به گزارش فارس «آن لیند» که هدایت تیم بازرگانی این کشور را در سفر به ایران بر عهده داشت، در بازگشت به کشورش به دلیل پوشیدن روسری با انتقادهایی مواجه شد. «ژان بجورکلاند»، رئیس حزب لیبرال سوئد و از مخالفان اقدام وزیر تجارت این کشور، در این زمینه گفته است: «دولت سوئد باید تقاضا می کرد تا زنان هیئت اعزامی به ایران حجاب را رعایت نکنند و در صورت ارائه ندادن مجوز، بهتر بود هرگونه توافقی در سوئد یا کشوری ثالث امضا می شد». خانم لیند در گفت وگو با نشریه ای سوئدی به نام «آفتونبلادت» از تصمیم خود و دولت دفاع کرد و گفت مایل نبوده است قوانین ایران را نقض کند. او افزود: «در صورت رعایت نکردن قوانین ایران باید هیئت اعزامی به طورکامل از آقایان تشکیل می شد که این امر میسر نبود». آن لیند پس از دیدار با مقام های ایران، از همکاری شرکت های سوئدی و ایرانی استقبال کرده بود.
                