سه‌شنبه ۲۳ آذر ۱۳۹۵
-----------------------------------------
یادداشت
-----------------------------------------
آلودگی هوا پیامد شهرسازی بی ضابطه
-----------------------------------------

                    آلودگی، سلامت عمومی را تهدید می کند و انسان های بی گناه را به کام مرگ می کشاند. برخی مدیران، عوامل بی جان همچون خودروها را عامل اصلی معرفی می کنند و این پرسش را بی پاسخ می گذارند که آیا سیاست های نادرست تراکم فروشی، تغییر کاربری های گسترده، بارگذاری جمعیت مازاد شهری و نادیده گرفتن ضوابط شهرسازی که با افزایش وسایل نقلیه ملازمه دارد، عامل اصلی به شمار نمی آید؟ آیا نباید از مدیریت کسانی سخن به میان آورد که شهرها را به اتاق های بزرگ گازهای سمی تبدیل کردند؟ ذهن جست وجو گر در پی علت می رود و از دست های مسئول می پرسد. واقعیت آن است که مرگ در هوای آلوده، ناشی از اتفاق و سرنوشت نیست، بلکه نتیجه انحرافات گسترده از قوانین و مقررات شهرسازی و ایجاد شهرهای بی ضابطه در کشور متمدن ایران است. قانون و شهر دو همراه دیرینه تاریخی اند. شهرها نشانه بلوغ فکری انسان و نماد رشد فرهنگ تحمل پذیری و آغاز دوران یک جانشینی انسان ها هستند.شهرنشینی در ایران ریشه در اعماق تاریخ دارد. ایرانیان خالق زیستگاه هایی بودند که جهانیان به آن افتخار می کنند. نسل حاضر نیز در حال ساختن تاریخ است. آیا آیندگان نیز با سربلندی از آثار نیاکانشان سخن خواهند گفت؟شهرهای مترقی محصول تدبیر و برنامه ریزی مدیران دانا و پایبندی آنان به الزامات قانونی و مشارکت فعال شهروندان در برنامه های عمومی و عمرانی هستند. شهرداری در چنین شهرهایی یک بنگاه اقتصادی نیست تا قانون شهر را به عنوان متاعی برای فروش عرضه کند. دادوستد ضوابط شهرسازی همچون تراکم، کاربری و پروانه ساختمان رفتاری دور از تمدن است. در نتیجه چنین اقداماتی، شهرها به تدریج به انبوهی از ساختمان های بی هویت تبدیل می شوند. امکانات شهری، معابر و فضاهای عمومی پاسخ گوی انبوه جمعیت شهری نیستند. تراکم فروشی دشنه ای بر قلب شهرسازی است و زیان های ناشی از آن جبران ناپذیر خواهد بود. این پدیده شوم به فروپاشی نظام شهرسازی می انجامد و موجب گسترش نابرابری در جامعه می شود. حق بر محیط زیست سالم و تنفس در هوای پاک از بدیهی ترین حقوق انسانی به شمار می آید. قسمت نخست اصل 50، بیانگر توجه درخور تحسین تنظیم کنندگان قانون اساسی به اصل مهم «توسعه پایدار» است که به عنوان اصلی مهم در حقوق بین الملل محیط زیست قلمداد می شود. مطابق این اصل، توسعه نباید موجب اخلال در روند و جریان طبیعی زیست بوم شود. به عبارت دیگر توسعه پایدار، توسعه ای است که بتواند نیازهای نسل حاضر را بدون آسیب زدن به منافع نسل آینده تامین کند. یکی از اهداف موردنظر توسعه پایدار، مدیریت منابع طبیعی و حفظ محیط زیست است.افزون بر اصل پنجاهم که به صراحت، حفاظت از محیط زیست را وظیفه همگانی قلمداد می کند، برخی اصول دیگر قانون اساسی نیز وجود دارند که در ارتباط کامل با این اصل قرار دارند و تضمین هر یک از آنها، اثر مستقیم بر رعایت و تضمین سایر اصول خواهد داشت. از جمله این اصول، اصل 22 قانون اساسی درخصوص حمایت از حق حیات و اصل 29 درباره حقوق بهداشتی همگان است. اهمیت و ارتباط حق حیات با حق بر محیط زیست، به راحتی می تواند مورد استناد محاکم قضائی در تضمین حق بر محیط زیست سالم قرار بگیرد.رویه قضائی تاکنون فرصت نکرده است در رابطه با بدعت خطرناک تراکم فروشی از طریق تفسیر قاعده سازی کند. دادستان ها و نهادهای نظارتی در برابر آن چندان حساس نبوده و واکنش موثری صورت نداده اند. توسعه ظاهری شهرها در برابر ضابطه فروشی از نگاه سیاست مداران انسان دوست و آینده نگر دور نمانده است. وزارت مسکن و شهرسازی در شهریورماه 1376، در دوران وزارت آقای علی عبدالعلی زاده اقدام به پس گرفتن شکایت خود علیه پرونده حدود صد دستگاه برج ساز در سطح شهر تهران کرد. نماینده فقید سنندج، مرحوم مهندس ادب، پس از بازخواست وزیر از حقوق ملت این گونه دفاع کرد: «برای من جالب است که ایشان به قول خودشان از صد هزار و 10 هزار نفر این طور دلسوزانه در خانه ملت دفاع می کنند آقا چه گناهی کرده؟ یک سند دولتی (پروانه ساختمان) دستش است، ولی این صد هزار 10 هزار نفر چه بدبختی ها برای کل ملت ایران ایجاد می کنند. ایشان (وزیر مسکن) نخوانده و نمی داند طرح جامع شهر تهران یعنی چه؟ و اگر با این طرح جامع، سلیقه ای برخورد بشود، هرکس بیاید این طور دلسوزی کند که آقا! یک بنده خدایی آمده یک سند دولتی گرفته و هشت طبقه هم ساخته، حالابگوییم نساز؟ حالامن خدمت ایشان می گویم که چه اتفاقی می افتد. جناب آقای عبدالعلی زاده! طرح جامع شهر تهران حاصل اندیشه اندیشمندانی به شرح ذیل است:مهندس شهرساز، مهندس معمار، مهندس عمران، متخصص بهداشت محیط، زیست شناس و جامعه شناس؛ همه اینها جمع می شوند و یک طرح جامع را به وجود می آورند. براساس این طرح، درباره تاسیسات شهری؛ یعنی گاز، برق و فاضلاب تعیین تکلیف و پیش بینی می شود اگر این کار اندیشمندان و متخصصان توسط یک آدم که کار اقتصادی می کند – من اصلادنبال اینکه فاسد است، صالح است، صادق است و... نمی روم- می گویم می خواهد کار اقتصادی بکند، آمده در مسکن سازی سرمایه گذاری بکند. ایشان و یک مسئولی که نیاز به آن پول دارد. این دو نفر می گویند، آقا! من این قدر پول می دهم، تراکم می خرم. ایشان هم می گوید بده، چون من به این پول نیاز دارم، برای کار خودم و عامه مردم. این دو نفر که بعضا هم غیرمتخصص هستند، کار تمام این اندیشمندان را تباه می کنند. حال چه اتفاقی می افتد؟ اولین اتفاق این است که امنیت زیستی مردم به خطر می افتد. تمام مردم به هر حال حق و حقوقی دارند. شهروند ما حقی دارد. ما با این حرکت کاری می کنیم که کوچه ای که برای صد منزل مسکونی طراحی شده است و براین اساس تاسیسات شهری، آب، برق، گاز، تلفن و فاضلاب به آن داده شده، یکدفعه بی مطالعه به هزار واحد مسکونی تبدیل شود و درنتیجه همه این شبکه نیاز به ترمیم و نوسازی داشته باشد. اما از چه محلی؟ از محل منابع عمومی، نفت بفروشیم، مالیات از کسبه جزء لرستان، کردستان، سیستان وبلوچستان و بوشهر بگیریم و بیاییم برای ارضای مطامع منفعت طلبانه چند نفر آدمی که شما برایشان دلسوزی می کنید، دوباره هزینه کنیم... قطعا ما باید برج بسازیم؛ ولی کجا و چگونه ساختن آن مطرح است. آیا درست است که الان مردم در خانه هایشان هم باید زندانی شوند؟ باید زنان مسلمان در خانه هایشان جلو محارم خودشان هم محجب باشند؟... در طرح جامع تهران که ایشان (وزیر مسکن) مطالعه نکرده اند، موکدا راجع به گسل ها اشاره و گفته شده است رعایت اصول فنی را بکنید. در نزدیکی و در کنار همان گسل ها، همان آدم هایی که محتاج پول و دنبال سود بادآورده هستند، دارند برج می سازند، فردا برادران و خواهران ما باید در این برج ها زندگی کنند. اگر اینها در طبقات بالاکه نکات ایمنی رعایت نشده است زندانی شوند و جلوی چشم ما بسوزند و بمیرند، فردا جواب ما به خدا چه خواهد بود؟ اکثر قریب به اتفاق این برج ها اصلاایمنی ندارند. هرکس خواست با من بیاید به او نشان می دهیم».در جریان رسیدگی به اتهامات شهردار پیشین پایتخت آقای کرباسچی در دهه 1370 این موضوع مورد توجه قرار گرفت. قاضی دادگاه در مقدمه رای صادره به نامه وزیر مسکن و شهرسازی به شماره 189/م/76 مورخ 31/1/1376 خطاب به مقام معظم رهبری اشاره می کند که می توان آن را به عنوان یک سند تاریخی درباره فاجعه تراکم فروشی محسوب کرد. در قسمتی از این سند چنین آمده است: «...متاسفانه طرز کار سال های اخیر شهرداری ها باعث بی اعتباری طرح ها و ضوابط شهرسازی شده است. خطرناک ترین رویه هایی که باعث بی اعتمادی کامل مردم به این گونه ضوابط و مقررات و مهم تر از آن ناپایداری شرایط زیست در هر نقطه از شهر شده است رویه ای است که تحت عنوان تراکم فروشی رواج پیدا کرده است... امروز شاهد آن هستیم که در یک محله با ساختمان های دو یا سه طبقه ناگهان برجی به ارتفاع 15 تا 30 طبقه برپا می شود که همسایگان هرگز انتظار آن را نداشته اند. فروش تراکم بدون تعرفه مشخص خود می تواند زمینه ای برای بروز فساد اداری باشد. هر چند هدف اصلی شهرداری از فروش تراکم و تشویق بلند مرتبه سازی کسب درآمد است ولی این کسب درآمد با واگذاری حقوق عام شهروندان به یک شخص حقیقی یا حقوقی صورت می پذیرد. متاسفانه شهرداری تهران در تمام نقاط شهر در زمین های که تناسب با ارتفاع زیاد ساختمان ندارد همجوار ساختمان های یک و دو طبقه و در کنار خیابان ها و کوچه های کم عرض با اخذ مبالغی از متقاضیان اقدام به صدور مجوز احداث ساختمان های بلندمرتبه حتی تا 30 طبقه نموده است. نتیجه این امر علاوه بر ناپایداری سازه این ساختمان ها عدم امکان تخلیه به موقع و سریع آنها به هنگام خطر بی توجهی به ضوابط زیست محیطی نحوه تخلیه فاضلاب و محروم نمودن ساکنان ساختمان های مسکونی اطراف از حقوق قانونی و شرعی آنها می باشد که در سند طرح جامع به تصویب رسیده است از جمله حق نور، آفتاب، تاسیسات زیربنایی، خدمات آموزشی و سایر خدمات شهری و بدتر از همه اشراف ساکنان برج ها بر ساختمان های همجوار و ازدحام در معابر است که اصولابرای استفاده ساکنان ساختمان های پرتراکم و پررفت وآمد طراحی نشده اند. این امر موجب گردیده که گروهی از شهروندان تهرانی شکایاتی مبنی بر عدم رعایت قوانین و مقررات شهرسازی و ازبین رفتن حقوق شهروندی خود به این وزارتخانه ارسال نمایند. این وزارتخانه نیز پس از جمع آوری اطلاعات و مدارک و احراز تخلف ابلاغیه های لازم را جهت جلوگیری از ادامه کار به شهرداری تهران ارسال کرده است. متاسفانه با وجود ابلاغ دستور مقام محترم ریاست جمهوری مبنی بر رعایت ضوابط و مقررات شهرسازی همچنان این گونه تخلفات توسط شهرداری تهران ادامه دارد». با وجود تبعات وخیم تراکم فروشی و اینکه استادان حقوق آن را مصداق آشکار ارتشاء می دانند لیکن اقدامی جهت ریشه کن کردن این پدیده مجرمانه صورت نگرفت. هشدار نخبگان و دانشگاهیان به مزاج کسانی که قانون شهر را در معرض فروش قرار دادند چندان خوشایند نبود. قانون شکنان از تجربه جهان برای ایجاد شهرهای سبز، امن و قابل کنترل استفاده نکردند و شهرها را از مسیر قانون منحرف نمودند. آلودگی هوا یکی از آثار دهشتناک شهرسازی بی ضابطه است.مسئولیت دولت و شهرداری در برابر قربانیان آلودگی از منظر حقوقی و فقهی قابل مطالعه و بررسی است. خون مسلمان هدر نمی رود (لایبطل دم امرء المسلم). مرگ در هوای آلوده ناشی از اتفاق نیست و نمی توان نام سرنوشت بر آن نهاد و احکام مرگ ناشی از حوادث قهریه همانند طوفان، زلزله و سیل را بر آن جاری ساخت. هدف از تشکیل حکومت تامین حقوق بنیادین و اساسی افراد جامعه از قبیل حق حیات است. حق بر محیط زیست سالم نیز از جمله حقوقی است که قانون اساسی به آن اشاره و قوانین عادی وظایف اشخاص عمومی را برای تامین آن پیش بینی کرده اند. شورای اسلامی شهر تهران نیز از این حق یاد نموده و به صراحت در بند شش منشور حقوق شهروندی بیان می دارد: شهروندان حق دارند ضمن مشارکت در انجام مسئولیت های قانونی و تامین منابع مالی مورد نیاز، از هوای پاک، فضای سبز عمومی و بوستان، معابر تمیز و عاری از پسماند و شهری بدون آلودگی های صوتی و زیست محیطی برخوردار باشند. سیستم نادرست برنامه ریزی و تخلفات سازمان یافته و گسترده از ضوابط شهرسازی زمینه آلودگی را فراهم ساخته است. مجموعه دولت، درواقع، وظیفه خود را به درستی انجام نداده و در اعمال قدرت برای مقابله با قانون شکنان کوتاهی کرده است. شایسته نیست که مردم تاوان این تقصیر را پرداخت کنند. جبران زیان قربانیان آلودگی به نظر می رسد بر مبانی و اصول محکم حقوقی استوار است. تبصره ماده 14 قانون مجازات اسلامی مصوب سال 1392 مقرر می دارد: «چنانچه رابطه علیت بین رفتار شخص حقوقی و خسارت واردشده احراز شود دیه و خسارت، قابل مطالبه خواهد بود». مسئولیت اشخاصی که شهرها را به اتاق های گاز تبدیل کردند، از نگاه دادرسان عدالت خواه دور نخواهد ماند. چنانچه تشخیص مقصران حقیقی در راهروهای پرپیچ وخم دستگاه طویل اداری دشوار باشد، طبعا شناسایی اشخاص حقوقی حقوق عمومی به عنوان مقصران مرگ قربانیان بی گناه، ناممکن نیست.«برای من جالب است که ایشان به قول خودشان از صد هزار و 10 هزار نفر این طور دلسوزانه در خانه ملت دفاع می کنند آقا چه گناهی کرده؟ یک سند دولتی (پروانه ساختمان) دستش است، ولی این صد هزار 10 هزار نفر چه بدبختی ها برای کل ملت ایران ایجاد می کنند. ایشان (وزیر مسکن) نخوانده و نمی داند طرح جامع شهر تهران یعنی چه؟ و اگر با این طرح جامع، سلیقه ای برخورد بشود، هرکس بیاید این طور دلسوزی کند که آقا! یک بنده خدایی آمده یک سند دولتی گرفته و هشت طبقه هم ساخته، حالابگوییم نساز؟ حالامن خدمت ایشان می گویم که چه اتفاقی می افتد. جناب آقای عبدالعلی زاده! طرح جامع شهر تهران حاصل اندیشه اندیشمندانی به شرح ذیل است:مهندس شهرساز، مهندس معمار، مهندس عمران، متخصص بهداشت محیط، زیست شناس و جامعه شناس؛ همه اینها جمع می شوند و یک طرح جامع را به وجود می آورند. براساس این طرح، درباره تاسیسات شهری؛ یعنی گاز، برق و فاضلاب تعیین تکلیف و پیش بینی می شود اگر این کار اندیشمندان و متخصصان توسط یک آدم که کار اقتصادی می کند – من اصلادنبال اینکه فاسد است، صالح است، صادق است و... نمی روم- می گویم می خواهد کار اقتصادی بکند، آمده در مسکن سازی سرمایه گذاری بکند. ایشان و یک مسئولی که نیاز به آن پول دارد. این دو نفر می گویند، آقا! من این قدر پول می دهم، تراکم می خرم. ایشان هم می گوید بده، چون من به این پول نیاز دارم، برای کار خودم و عامه مردم. این دو نفر که بعضا هم غیرمتخصص هستند، کار تمام این اندیشمندان را تباه می کنند. حال چه اتفاقی می افتد؟ اولین اتفاق این است که امنیت زیستی مردم به خطر می افتد. تمام مردم به هر حال حق و حقوقی دارند. شهروند ما حقی دارد. ما با این حرکت کاری می کنیم که کوچه ای که برای صد منزل مسکونی طراحی شده است و براین اساس تاسیسات شهری، آب، برق، گاز، تلفن و فاضلاب به آن داده شده، یکدفعه بی مطالعه به هزار واحد مسکونی تبدیل شود و درنتیجه همه این شبکه نیاز به ترمیم و نوسازی داشته باشد. اما از چه محلی؟ از محل منابع عمومی، نفت بفروشیم، مالیات از کسبه جزء لرستان، کردستان، سیستان وبلوچستان و بوشهر بگیریم و بیاییم برای ارضای مطامع منفعت طلبانه چند نفر آدمی که شما برایشان دلسوزی می کنید، دوباره هزینه کنیم... قطعا ما باید برج بسازیم؛ ولی کجا و چگونه ساختن آن مطرح است. آیا درست است که الان مردم در خانه هایشان هم باید زندانی شوند؟ باید زنان مسلمان در خانه هایشان جلو محارم خودشان هم محجب باشند؟... در طرح جامع تهران که ایشان (وزیر مسکن) مطالعه نکرده اند، موکدا راجع به گسل ها اشاره و گفته شده است رعایت اصول فنی را بکنید. در نزدیکی و در کنار همان گسل ها، همان آدم هایی که محتاج پول و دنبال سود بادآورده هستند، دارند برج می سازند، فردا برادران و خواهران ما باید در این برج ها زندگی کنند. اگر اینها در طبقات بالاکه نکات ایمنی رعایت نشده است زندانی شوند و جلوی چشم ما بسوزند و بمیرند، فردا جواب ما به خدا چه خواهد بود؟ اکثر قریب به اتفاق این برج ها اصلاایمنی ندارند. هرکس خواست با من بیاید به او نشان می دهیم».در جریان رسیدگی به اتهامات شهردار پیشین پایتخت آقای کرباسچی در دهه 1370 این موضوع مورد توجه قرار گرفت. قاضی دادگاه در مقدمه رای صادره به نامه وزیر مسکن و شهرسازی به شماره 189/م/76 مورخ 31/1/1376 خطاب به مقام معظم رهبری اشاره می کند که می توان آن را به عنوان یک سند تاریخی درباره فاجعه تراکم فروشی محسوب کرد. در قسمتی از این سند چنین آمده است: «...متاسفانه طرز کار سال های اخیر شهرداری ها باعث بی اعتباری طرح ها و ضوابط شهرسازی شده است. خطرناک ترین رویه هایی که باعث بی اعتمادی کامل مردم به این گونه ضوابط و مقررات و مهم تر از آن ناپایداری شرایط زیست در هر نقطه از شهر شده است رویه ای است که تحت عنوان تراکم فروشی رواج پیدا کرده است... امروز شاهد آن هستیم که در یک محله با ساختمان های دو یا سه طبقه ناگهان برجی به ارتفاع 15 تا 30 طبقه برپا می شود که همسایگان هرگز انتظار آن را نداشته اند. فروش تراکم بدون تعرفه مشخص خود می تواند زمینه ای برای بروز فساد اداری باشد. هر چند هدف اصلی شهرداری از فروش تراکم و تشویق بلند مرتبه سازی کسب درآمد است ولی این کسب درآمد با واگذاری حقوق عام شهروندان به یک شخص حقیقی یا حقوقی صورت می پذیرد. متاسفانه شهرداری تهران در تمام نقاط شهر در زمین های که تناسب با ارتفاع زیاد ساختمان ندارد همجوار ساختمان های یک و دو طبقه و در کنار خیابان ها و کوچه های کم عرض با اخذ مبالغی از متقاضیان اقدام به صدور مجوز احداث ساختمان های بلندمرتبه حتی تا 30 طبقه نموده است. نتیجه این امر علاوه بر ناپایداری سازه این ساختمان ها عدم امکان تخلیه به موقع و سریع آنها به هنگام خطر بی توجهی به ضوابط زیست محیطی نحوه تخلیه فاضلاب و محروم نمودن ساکنان ساختمان های مسکونی اطراف از حقوق قانونی و شرعی آنها می باشد که در سند طرح جامع به تصویب رسیده است از جمله حق نور، آفتاب، تاسیسات زیربنایی، خدمات آموزشی و سایر خدمات شهری و بدتر از همه اشراف ساکنان برج ها بر ساختمان های همجوار و ازدحام در معابر است که اصولابرای استفاده ساکنان ساختمان های پرتراکم و پررفت وآمد طراحی نشده اند. این امر موجب گردیده که گروهی از شهروندان تهرانی شکایاتی مبنی بر عدم رعایت قوانین و مقررات شهرسازی و ازبین رفتن حقوق شهروندی خود به این وزارتخانه ارسال نمایند. این وزارتخانه نیز پس از جمع آوری اطلاعات و مدارک و احراز تخلف ابلاغیه های لازم را جهت جلوگیری از ادامه کار به شهرداری تهران ارسال کرده است. متاسفانه با وجود ابلاغ دستور مقام محترم ریاست جمهوری مبنی بر رعایت ضوابط و مقررات شهرسازی همچنان این گونه تخلفات توسط شهرداری تهران ادامه دارد». با وجود تبعات وخیم تراکم فروشی و اینکه استادان حقوق آن را مصداق آشکار ارتشاء می دانند لیکن اقدامی جهت ریشه کن کردن این پدیده مجرمانه صورت نگرفت. هشدار نخبگان و دانشگاهیان به مزاج کسانی که قانون شهر را در معرض فروش قرار دادند چندان خوشایند نبود. قانون شکنان از تجربه جهان برای ایجاد شهرهای سبز، امن و قابل کنترل استفاده نکردند و شهرها را از مسیر قانون منحرف نمودند. آلودگی هوا یکی از آثار دهشتناک شهرسازی بی ضابطه است.مسئولیت دولت و شهرداری در برابر قربانیان آلودگی از منظر حقوقی و فقهی قابل مطالعه و بررسی است. خون مسلمان هدر نمی رود (لایبطل دم امرء المسلم). مرگ در هوای آلوده ناشی از اتفاق نیست و نمی توان نام سرنوشت بر آن نهاد و احکام مرگ ناشی از حوادث قهریه همانند طوفان، زلزله و سیل را بر آن جاری ساخت. هدف از تشکیل حکومت تامین حقوق بنیادین و اساسی افراد جامعه از قبیل حق حیات است. حق بر محیط زیست سالم نیز از جمله حقوقی است که قانون اساسی به آن اشاره و قوانین عادی وظایف اشخاص عمومی را برای تامین آن پیش بینی کرده اند. شورای اسلامی شهر تهران نیز از این حق یاد نموده و به صراحت در بند شش منشور حقوق شهروندی بیان می دارد: شهروندان حق دارند ضمن مشارکت در انجام مسئولیت های قانونی و تامین منابع مالی مورد نیاز، از هوای پاک، فضای سبز عمومی و بوستان، معابر تمیز و عاری از پسماند و شهری بدون آلودگی های صوتی و زیست محیطی برخوردار باشند. سیستم نادرست برنامه ریزی و تخلفات سازمان یافته و گسترده از ضوابط شهرسازی زمینه آلودگی را فراهم ساخته است. مجموعه دولت، درواقع، وظیفه خود را به درستی انجام نداده و در اعمال قدرت برای مقابله با قانون شکنان کوتاهی کرده است. شایسته نیست که مردم تاوان این تقصیر را پرداخت کنند. جبران زیان قربانیان آلودگی به نظر می رسد بر مبانی و اصول محکم حقوقی استوار است. تبصره ماده 14 قانون مجازات اسلامی مصوب سال 1392 مقرر می دارد: «چنانچه رابطه علیت بین رفتار شخص حقوقی و خسارت واردشده احراز شود دیه و خسارت، قابل مطالبه خواهد بود». مسئولیت اشخاصی که شهرها را به اتاق های گاز تبدیل کردند، از نگاه دادرسان عدالت خواه دور نخواهد ماند. چنانچه تشخیص مقصران حقیقی در راهروهای پرپیچ وخم دستگاه طویل اداری دشوار باشد، طبعا شناسایی اشخاص حقوقی حقوق عمومی به عنوان مقصران مرگ قربانیان بی گناه، ناممکن نیست.
                