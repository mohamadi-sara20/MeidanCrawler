شنبه ۸ آبان ۱۳۹۵
-----------------------------------------
type_unknown
-----------------------------------------
باید تخفیف ها برگردد
-----------------------------------------

                    شرق: دادستان کل کشور تنها مقامی است که در دو ماه گذشته با شفافیت درباره پرونده واگذاری املاک در شهرداری تهران و صحت و سقم آن در کنار گزارش پرونده های دیگری از تخلفات صحبت کرد. این مقام ارشد قضائی که پنجشنبه شب گذشته در رسانه ملی و در برنامه گفت وگوی ویژه خبری و برای مردم صحبت می کرد، در بخشی از اظهارات خود موضوع واگذاری ملک همراه با تخفیف به تعاونی های شهرداری تهران را با توجه به مصوبات شورای شهر و قوانین موجود بدون اشکال اعلام کرد. حجت الاسلام والمسلمین محمدجعفر منتظری بلافاصله موضوع واگذاری املاک به تعدادی از مدیران شهرداری و بیرون از شهرداری را مطرح کرد و گفت: «یک سری املاک به صورت آپارتمان به دسته دیگری از مدیران و کسانی که در شهرداری شاغل و فاقد مسکن بودند واگذار شده است و با مجوز شورای شهر و شهرداری تهران می توانستند به آنها تخفیف بدهند، اما ما موضوع را بررسی کردیم و دیدیم بیش از آنچه که باید، تخفیف داده می شد، داده شده است. البته شهرداری تهران گفته که من اطلاع نداشتم. طبق بررسی هایی که ما انجام دادیم، 150 نفر افرادی هستند که از مجموعه شهرداری بوده اند و می توانستند از امکانات و تسهیلات شهرداری استفاده کنند، ولی باید در تعاونی عضو می شدند که این کار صورت نگرفته، ولی ملک به آنها داده شده است و تخفیف هایی هم به آنها ارائه شده که باید برگردد. قیمت آن تخفیف ها باید کارشناسی و رصد شود که چند درصد تخفیف گرفتند و چقدر مجاز بوده و چقدر غیرمجاز انجام شده که تعدادی که غیرمجاز محاسبه شده باید برگردانده شود».به گزارش «شرق»، در سه ماه گذشته که گزارش سازمان بازرسی کل کشور تهیه و منتشر شد، تاکنون اتفاقات و واکنش های متفاوتی را شاهد بودیم و در این مدت فارغ از درست یا غلط بودن انتشار اسامی آن فهرست 150 نفره از مدیران شهرداری تهران که در گزارش سازمان بازرسی هم آمده بود، هرکسی از ظن خود به این موضوع وارد شد. در کنار همه تکذیب ها و ادعاها و رد و تاییدهایی که شاهد بودیم، فضای مربوط به این پرونده در شرایط ابهام و تکرار بدیهیات می گذشت تا اینکه بالاخره دادستان کل کشور با ورود جدی به این موضوع و بیانی شفاف، خیال همه ازجمله رسانه ها را راحت کرد. حالاعلاوه بر اظهارنظر دادستان کل کشور باید دادسرای تهران، هیات تحقیق و تفحص مجلس شورای اسلامی و کمیته تشکیل شده در وزارت کشور هم گزارش خود را اعلام کنند. واگذاری املاک و زمین به تعاونی ها اشکال ندارداما از آنجایی که در گزارش دادستان کل کشور به مردم نکات درخورتوجهی وجود دارد و مدت زیادی است که منتظریم یک مرجع رسمی حرف های این مدت درباره عملکرد شهرداری در پرونده واگذاری املاک به افراد خاص و مدیران را تایید کند، مرور بخش به بخش آن لازم است. دادستان کل کشور در این برنامه با اشاره به نحوه ورود به این موضوع از واژه «برملاشدن» مسئله استفاده کرد و گفت: «بعد از اینکه مسئله «برملا» شد، ریاست قوه قضائیه دستور ویژه به من دادند که مسئله را پیگیری کنم و بنده سعی کردم در زمان معین اطلاعات لازم را به دست آورم بنابراین در این رابطه «هیاتی از قضات» را تعیین کردیم تا به موضوع ورود پیدا و اسناد را بررسی کنند و جلسات متعددی را با شهردار و شورای اسلامی تهران داشتند». او ابتدا موضوع تعاونی ها را تشریح کرد و گفت: شهرداری تهران براساس مجوزی که از شورای اسلامی شهر تهران گرفته، برای تامین رفاه کارکنان می توانسته شرکت های تعاونی را تشکیل دهد و برای شرکت های تعاونی، شهرداری یک سری تسهیلاتی را در نظر گرفته که قانون هم اجازه داده است. شهرداری تهران به لحاظ گستردگی ای که داشته، 104 تعاونی را تشکیل داده که این تعداد تعاونی ها در بخش های مختلف شهر تهران تشکیل شدند و یک میلیون و 700 هزار مترمربع به شرکت های تعاونی زمین واگذار کرده است و افرادی که عضو بودند، امکاناتی را دریافت کردند. بنابراین شهرداری امکانات و زمین و تسهیلاتی را به تعاونی ها داده و تعاونی ها هم به اعضایشان این امکانات را داده اند که اشکال قانونی ندارد و تخلفی نشده است. بیش از آنچه که باید، تخفیف داده شده است... از این قسمت اظهارات دادستان کل کشور به بعد مربوط به همان بند دو صفحه دوم گزارش سازمان بازرسی کل کشور است که در این مدت درباره آن شفافیتی وجود نداشت. در این بند اعلام شده بود که «شهرداری تهران نزدیک به یک میلیون و صدهزار مترمربع از املاک و اراضی شهرداری تهران را با اعمال تخفیف های 50 درصدی، ارزیابی غیرواقعی ملک و تقسیط قیمت نهایی به برخی شرکت های تعاونی، مدیران ارشد و افراد خاص داده است و درمجموع باعث تضییع اموال عمومی تا دوهزار و 200 میلیارد تومان شده است»، اما حجت الاسلام والمسلمین منتظری دراین باره تصریح کرد: «یک سری املاکی هست که به صورت آپارتمان به دسته دیگری از مدیران و کسانی که در شهرداری شاغل و فاقد مسکن بودند واگذار شده است و با مجوز شورای شهر و شهرداری تهران می توانستند به آنها تخفیف بدهند. درخصوص این افراد ما موضوع را بررسی کردیم و دیدیم بیش از آنچه که باید تخفیف داده می شد، داده شده است؛ البته شهرداری تهران گفته که من اطلاع نداشتم. به فرض اگر 30 درصد تخفیف داده می شد، 50 درصد تخفیف داده شده است». قرارداد ملک 45 نفر از مدیران باطل بوددادستان کل کشور افزود: «افرادی که املاک در اختیارشان بوده و صاحب خانه نبودند به شرکت تعاونی معرفی شدند که شرکت تعاونی آنها را به عضویت درآورده و به آنها ملک داده که این موضوع نوعی اشکال شکلی و ماهوی دارد». منتظری تصریح کرد: طبق بررسی هایی که ما انجام دادیم، 150 نفر افرادی هستند که از مجموعه شهرداری بوده اند و می توانستند از امکانات و تسهیلات شهرداری استفاده کنند ولی باید در تعاونی عضو می شدند که این کار صورت نگرفته ولی ملک به آنها داده شده است و تخفیف هایی هم به آنها ارائه شده که باید برگردد. قیمت آن تخفیف ها باید کارشناسی شود و باید رصد شود که چند درصد تخفیف گرفتند و چقدر مجاز بوده و چقدر غیرمجاز انجام شده که تعدادی که غیرمجاز محاسبه شده باید برگردانده شود. در بررسی های ما مشخص شد که حدود 29 نفر از این تعداد کسانی هستند که خارج از شهرداری بوده و با معرفی یک سری، آپارتمان ها به آنها واگذار شده که طبق مقررات قانونی تخلف قطعی است و باید رسیدگی شود و معامله باطل است. ما به شهرداری هم موضوع را گفتیم البته یک تعداد دیگر هم کسانی بودند که خارج از تعاونی و به صورت مستقیم املاک به آنها واگذار شده بود مجموعا این تعداد 45 نفر شدند که این تعداد قراردادشان باطل بود و باید فسخ می شد. به شهرداری موضوع را اعلام کردیم و شهرداری نیز اقدام لازم را انجام داد و 36 مورد از آن را ابطال کرد. البته 9 مورد باقی مانده که آن هم مسلما باطل است و باید رسیدگی شود».اما با این توضیحات هنوز کار تمام نشده و دادستان کل کشور با اعلام اینکه گزارش را به صورت جامع تهیه و به محضر رئیس قوه قضائیه ارائه داده ایم، تاکید کرد که «ایشان دستور دادند گزارش به دادسرای تهران برود. به احتمال زیاد این گزارش رفته یا اینکه روز شنبه با دستور رئیس قوه قضائیه به دادسرای تهران ابلاغ می شود». دادستان کل کشور تاکید کرده که از نظر قانونی، او از این جایگاه نمی تواند ورود ماهیتی به موضوع داشته باشد؛ البته دادستان کل کشور برای تاکید بر اظهارات خود قسم خورد و گفت: «بینی و بین الله باید این را گفت که ما به این موضوع نرسیدیم که فساد سازمان یافته ای در شهرداری رخ داده است و به نظرمان باید حتما موضوع در دادسرا بررسی شود و بعد ببینیم که در این دادوستدها جرمی رخ داده یا خیر».دیروز درباره نکات مطرح شده در اظهارات دادستان کل کشور تلاش کردیم نظر تعدادی از اعضای شورا (شورای دوم تاکنون) را که تا اینجا عامل اصلی در دادن چنین مجوزی به شهردار تهران بوده اند، بگیریم و دراین میان اظهارات محسن پیرهادی، عضو اصولگرای شورا که خودش در این پرونده یکی از شاکیان است، شنیدنی است.دادستان به جز موضوع تعاونی ها، موضوع وجود تخلف در واگذاری خاص املاک به تعدادی از مدیران و افراد خاص را تایید کرده اند؛ این همان چیزی است که در این مدت دائما تکذیب می شد!دادستان وجود تخلف را تایید نکرده است. دادستان گفته است که یک میلیون و 700 هزار مترمربع، شهرداری به 104 تعاونی زمین واگذار کرده است و هیچ تخلفی نداشته است و دروغ نجومی که رسانه ها در این چند ماه نسبت به شهرداری داشتند، کاملاغلط است. دراین باره جمع تخفیف ها به مدیران 26 میلیارد تومان بوده است و در حد دوهزارو 200 میلیارد تومان نبوده و این دروغی بود که برخی از افراد و رسانه ها در سه ماه گذشته درباره شهرداری تهران گفتند. درباره مدیران هم گفتند اولاواگذاری ها مصوبه شورای شهر داشته است ولی در میزان تخفیف ها، میزانی بالاتر از حد قانونی بوده است. تعدادی خارج از شهرداری بوده اند و ملک گرفته اند - حدود 29 نفر - که این هم از نظر ما درست نیست. در مجموع آن اتهام گسترده ای که به مدیریت شهری زدند درست نبود و در نهایت به تخلف در مورد 29 مدیر رسید. همچنین جای تقدیر از قوه قضائیه هم دارد که خیلی عادلانه و منصفانه برخورد کرد. افرادی هم که این مدت آبروی افراد و شهرداری تهران را بردند اول در پیشگاه خدا و بعد هم در پیشگاه قانون باید جواب گو باشند.شما اصل موضوع و صحبت های دادستان را در نهایت خلاصه بودن و سادگی بیان کردید؛ این همان چیزی بود که در این دو، سه ماه گذشته از همه انتظار می رفت اما وجود نداشت. به قولی معما چو حل گشت آسان شود، حالاکه دادستان اصل موضوع را بیان کرده، این شفافیت را دارید. اگر دادستان این قدر شفاف صحبت نمی کرد که شما هم این قدر شفاف صحبت نمی کردید!ما از اول گفتیم که دروغ است؛ کسی توجه نکرد. حالاکه دستگاه قضائی ورود و بررسی کرد و گفت که تخلفی نبوده است. دادستان فقط درباره تعاونی ها گفته اند تخلفی نبوده و تازه هنوز قطعی اعلام نشده! این طور نیست. شما دادستان این مملکت را به جایی رساندید که بیاید بگوید «بینی و بین الله در شهرداری تهران هیچ فساد سیستمی نبوده است». رسانه های زنجیره ای اصلاح طلب به کجا رسانده اید مقام قضائی را!؟ فشار رسانه چه بوده است؟ اگر فشار نمی آوردیم خوب بود؟ باید افکار عمومی را در مسیر حق سازماندهی کنید، نه اینکه به ناحق و باطل حرفی را بزنید. چطور می خواهید آبروی رفته ما را برگردانید؟این حق و باطلی که شما می گویید باید تعریف شود. ضمن اینکه «شرق» هیچ گاه اسامی را منتشر نکرده است و در این مدت دنبال شفاف سازی پرونده بوده است. سوال این است که اگر از روز اول آقای شهردار دراین باره شفاف سازی می کرد، فضا به این سمت نمی رفت!؟ ایشان شفاف صحبت کردند. نه نکردند. متن اظهارات شهردار در ششم شهریور ماه موجود است که گفتند «واگذاری امتیازات پروانه و زمین براساس مقررات انجام شده و تخفیف ها بر این اساس بوده است و حتی در برخی موارد برخی تعاونی هایی که برای شهرداری تهران و کارکنان نیز نبودند، از سوی شهرداری کمک شده اند؛ مانند تعاونی قوه قضائیه که با کمک شهرداری مشکلاتش مرتفع شد» و این تنها جمله شفاف شهردار تهران در این مدت بوده است.من تاکید می کنم که آقای قالیباف شفاف صحبت کردند. سوال این است که اگر این شفاف سازی بود و آقای قالیباف از روز اول این قدر محکم قانونی بودن را قبول نمی کرد و همین چند مورد را که از سوی سازمان بازرسی اعلام شده احتمال می داد در زیرمجموعه اش باشد، این قدر ماجرا پیچیده نمی شد!؟ و اصلاآقای قالیباف نمی دانست در زیرمجموعه خود آن هم در سطوح مدیریتی چنین موضوعاتی وجود دارد؟وقتی ایشان و ما بارها حرف زدیم و کسی منعکس نکرد، چه فایده ای داشت. وقتی می بینیم یک سری روزنامه های زنجیره ای به ما حمله می کنند.... حالاچرا هی می گویید زنجیره ای، ما در این مدت تنها بودیم!غیر از شما شبکه های خارجی و کانال های دیگری هم بودند! دشمنان انقلاب هم با شما هستند. فکر نکنید که روزنامه انقلابی هستید. شما باید روشن کنید که دوهزارو 200 میلیارد که گفته شده تخفیف داده شده، از کجا بوده است؟ مرجع ما گزارش سازمان بازرسی کل کشور بوده است.روزنامه شما به خاطر اتهامی که به شهرداری تهران و ما زده، باید عذرخواهی کند. روزنامه ها نباید جانبدارانه به سمت باطل حرکت کنند.گزارش های ما تخلفی نداشته و درعین حال درباره گزارش سازمان بازرسی و انتشار گزارش ها هم هنوز چیزی ثابت و اعلام نشده است. این را هم که می گویید ما جانبدارانه به سمت باطل حرکت می کنیم، تعبیر شماست و شما هم که خودتان منتقد هستید، دارید به یک روزنامه و نیروهایش تهمت می زنید! این درست است؟چرا روزی که من درباره حافظی صحبت کردم، خبر من را آن طور منتشر کردید!؟ عین صحبت های اینستاگرامتان را گذاشتم که درباره آقای حافظی خیلی تند قضاوت کرده بودید و بعد در صحن علنی شورا هم به ایشان بدون حق دفاع تهمت زدید! کارتان درست بود؟ همان طور که شما می توانید به همکارتان در شورا این نسبت ها را بدهید، دیگران هم می توانند درباره شما قضاوت کنند!الان چه شده که شماها طرفدار آقای حافظی شده اید!؟ شما به ما نسبت غرض ورزی به سمت باطل زدید، من هم دارم با مثال به شما می گویم این کارتان درست نیست.کار من درست است. من نماینده مردم هستم. شما رسانه اید، کارتان فرق دارد. این دعواها و برنامه ها هم در آخر به نفع و ضرر راستی ها و چپی ها تمام می شود؛ اما در آخر آن دنیا که باید جواب بدهید! همه چیز هم که تمام شود، من و خدا یادمان می ماند. افراد سال ها با آبرو زندگی کرده اند و من سال ها سابقه در شهرداری دارم؛ اما حالاآبروی ما را برده اند. در همه این سال ها سالم کار کردم و می توانید بپرسید که چقدر من کارچاق کنی داشته ام و چقدر امتیاز گرفته ام؛ درحالی که تنها مرجع دریافت حقوق من حق الجلسه شوراست و بیمه ام را هم شخصا پرداخت می کنم و حالاحق بود که این اتهامات را به ما بزنند؟ با همه این تفاسیر، حالاکه دادستان نظرش را اعلام کرده و شما همین اندازه از تخلف را هم قبول دارید، کمک می کنید تا در ماه های باقی مانده این موضوع به نتیجه برسد؟ وقتی کار به دستگاه قضائی سپرده می شود، دیگر متوقف نمی شود و اینکه گفته شده برگردانده شود، حتما اتفاق می افتد؛ اما باید هر دو طرف اجرا شود و بخشی که اتهام زنی کرده اند، هم باید عذرخواهی کنند. مقصر اصلی و سکوتشاین اقدامات که با تعبیر دادستان کل کشور با مصوبه شورای شهر دیگر تخلف محسوب نمی شود، یک اشاره مستقیم دارد و آن اینکه بهتر است درباره شورای شهری که در این سال ها به عنوان نمایندگان مردم مصوبات بسیاری داشته، تجدید نظری اساسی داشته باشیم. بهتر است از همه این نمایندگان سوال شود که با چه توجیه و قانون و قاعده ای باید مجوزی را به شهردار تهران بدهند تا براساس آن روی یک ملک (چه 100 میلیون و چه یک میلیارد) تخفیف 50درصدی با تقسیط 60ماهه بدهد و حالاهم سکوت کند!؟ این امکانات چطور می تواند عدالتی را که در این سال ها دم زده شده توجیه کند!؟ شهردار تهران به عنوان مسئول مجموعه بزرگ و خدماتی مانند شهرداری تهران کار خوبی کرده که از زمین های شهر و امکانات در اختیارش برای تعاونی ها و کارمندانش که جزئی از همین شهر هستند، خدماتی را ارائه کرده؛ اما اگر اقدام درباره تخفیف ها و تقسیط های خاص قانونی بوده، چرا شامل همه کارکنان نشده است؟
                