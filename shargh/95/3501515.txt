پنج‌شنبه ۳۰ دی ۱۳۹۵
-----------------------------------------
type_unknown
-----------------------------------------
شکایت از سردار نقدی
-----------------------------------------

                    «آقای خاتمی رفته برای کار سیاسی از شاه عربستان پول گرفته»، «اینکه تکذیب شده».«تکذیب شده؟ از من شکایت کنند و من را محاکمه کنند».این قسمتی از مصاحبه «شرق» با سردار محمدرضا نقدی، فرمانده سابق بسیج است که دوم آذر ماه منتشر شد. حالاپس از گذشت حدود دو ماه، مخاطب این جملات که «سیدمحمد خاتمی» باشد، از پیشنهاد گوینده اش استقبال کرده و شکایت به قوه قضائیه برده است. شکایت رئیس دولت اصلاحات از رئیس سابق سازمان بسیج را وکیل سیدمحمد خاتمی رسانه ای کرده است. «سیدمحمد انجام» درباره موضوع این شکایت به خبرگزاری «آنا» گفت: «سردار نقدی چندی پیش در مصاحبه ای با روزنامه «شرق» ادعا کرده آقای خاتمی از پادشاه عربستان برای کارهای سیاسی خود پول گرفته است...خبرنگار به سردار نقدی می گوید قبلااین مسئله تکذیب شده است. سردار نقدی جواب می دهد که من را محاکمه کنید و من آنجا جواب می دهم». وکیل رئیس دولت اصلاحات اضافه کرد: «چون این ادعا مبنایی ندارد، قریب به دو هفته پیش یک شکایت کیفری با عنوان نشر اکاذیب و تشویش اذهان عمومی علیه سردار نقدی در شعبه 4 بازپرسی دادسرای رسانه ثبت کردیم که در حال رسیدگی است». او ادامه داد: «من از آقای خاتمی کسب اجازه کردم که طرح شکایت از سردار نقدی را در رسانه ها مطرح کنم». باید از طریق ستاد کل احضاریه برودوکیل رئیس دولت اصلاحات همچنین در گفت وگو با «ایلنا» در پاسخ به این سوال که آیا تاکنون سردار نقدی در دادسرا حاضر شده است، گفت: «به دلیل درجه نظامی سردار نقدی، دادسرا طبق قانون باید احضاریه را به ستاد کل نیروهای مسلح ارسال کند و آن ستاد احضاریه را به دست فرد برساند. این پروسه کمی زمان بر است و به همین دلیل هنوز سردار نقدی در دادسرا حاضر نشده است».دوم آذر ماه گذشته «شرق» گفت وگویی با سردار «محمدرضا نقدی» رئیس وقت سازمان بسیج داشت. ماجرا از آنجا شروع شد که در طول مصاحبه سوالی از سردار نقدی پرسیده شد: «شما دو سال پیش با «شرق» مصاحبه کردید و بعدا در تلویزیون گفتید عده ای از مصاحبه من با یک روزنامه ناراحت شدند و نسبت به آن انتقاد کردند. چرا باید از این کار ناراحت شوند؟ مگر ما چه مشکلی داریم» که نقدی هم این گونه پاسخ داد: «اگر منتشر و چاپ می کنید، بگویم». پس از قول «شرق» به او که «هرچه بگویید منتشر می شود»، او گفت: «ببینید؛ مثلاهمین آقای شهردار آن زمان را شما صفحه اول می زنید، پذیرفتنی نیست. کاری به جناح ندارم، واقعا قابل قبول نیست. یا آقای خاتمی رفته برای کار سیاسی از شاه عربستان پول گرفته». در واکنش به این گفته ها، «شرق» خطاب به سردار گفت که «اینکه تکذیب شده»، اما سردار نقدی در پاسخ گفت: «تکذیب شده؟ از من شکایت کنند و من را محاکمه کنند». «سیدمحمد انجام» همچنین در پاسخ به این پرسش که آیا رئیس دولت اصلاحات شکایت های دیگری نیز انجام داده است، گفت: «اخیرا یک نماینده مجلس و همچنین سردار نقدی مجددا اظهاراتی را درباره رئیس دولت اصلاحات مطرح کرده اند که ممکن است در آینده نیز از آنها شکایت کنیم».
                