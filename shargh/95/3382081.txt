پنج‌شنبه ۳ تیر ۱۳۹۵
-----------------------------------------
type_unknown
-----------------------------------------
جلایی پور: بین اینها «استیو جابز» پیدا نمی شود
-----------------------------------------

                    شرق: تعیین تکلیف فیش های حقوقی نجومی اکنون به یک مطالبه عمومی تبدیل شده و دیگر برای مردم به آسانی قابل هضم نیست که در شرایط رکود اقتصادی، چگونه برخی از مدیران مبالغ هنگفتی را به عنوان حقوق ماهانه دریافت کرده اند؛ اما همین امر به موضوعی بدل شد تا برخی مخالفان، در ادامه مخالفت های خود، تنها دولت را متهم این موضوع معرفی کنند. اصلاح طلبان و حامیان دولت هم در این ماجرا اگرچه معتقدند که این موضوع ریشه در دولت های نهم و دهم دارد، اما بر این باورند که دولت در این فاصله زمانی که از عمرش می گذرد، باید این موضوع را ریشه یابی و درمان می کرده است. بااین حال نوبخت، سخنگوی دولت، به محض اطلاع از این موضوع، در گفت وگوی ویژه خبری از مردم عذرخواهی کرده و تاکید کرد با اصلاح قانون، اجازه این گونه سوءاستفاده ها را در آینده نخواهیم داد.او همچنین از دستور ویژه رئیس جمهوری برای حل این موضوع سخن گفته بود. همچنین معاون اول رئیس جمهوری هم از تشکیل کمیته ای سه نفره خبر داد تا موضوع را پیگیری کنند. موضوع از افشای فیش حقوقی مدیران بیمه مرکزی آغاز شد و دومینووار به بانک های رفاه و تجارت رسید. مدیرعامل بیمه مرکزی استعفا داد و مدیرعامل بانک رفاه برکنار شد. مدیرعامل بانک تجارت هنوز سمت خود را حفظ کرده است. بااین حال به نظر می رسد این نوک کوه یخی است که هویدا شده و بخش اعظمی از آن هنوز زیر آب دریاست. بعید است که مدیران دیگری از این دست نباشند که چنین حقوق های نجومی ای دریافت می کنند؛ مدیرانی که البته فقط مختص دولت نبوده و در سایر نهادها نیز مشغول کارند. موضوع فیش های حقوقی البته این بهانه را هم به دست مخالفان داده تا دولت را مورد هجمه قرار دهند، آن هم از سوی رسانه هایی که شاید بهتر باشد تا نحوه تامین بودجه های خود را برای شفاف سازی اذهان مردم مشخص کنند. رسیدن به اصل شفافیت موضوعی است که اکنون منتقدان و موافقان دولت به آن تاکید دارند و معتقدند که هرکس شفافیت را از مجموعه خود آغاز کند. جلسه مجمع محققین با طعم فیش های حقوقیاعضای مجمع محققین و مدرسین حوزه در جلسه اخیر خود اتفاقا همین موضوع را مورد بررسی قرار دادند. اعضای مجمع، ضمن ابراز نارضایتی از فاصله زیاد بین حقوق های کارمندان، دولت را نسبت به این مسئله که موجب ناراحتی مردم به ویژه اقشار محروم و سوژه تبلیغاتی مخالفان دولت شده است، مسئول دانستند و از رئیس محترم جمهور و مسئولان مربوطه خواستند هرچه زودتر درستی یا نادرستی و قانونی یا غیرقانونی بودن آنها را به مردم اعلام و در صورت تخلف قانونی یا سهل انگاری در تغییر مقررات مربوط به آن از مردم عذرخواهی کنند.در بیانیه مجمع آمده است: «هرچند، گفته شده است که این تعرفه های ناعادلانه حقوقی ریشه در دولت قبل دارد که ثروت ملی را تاراج و فاصله طبقاتی را بیشتر کرد، ولی سزاوار بود دولت یازدهم، در طول سه سال گذشته این نوع پرداخت ها را تعدیل کرده باشد. انتظار می رود دریافت کنندگان این حقوق های اضافی در بازگرداندن آنها به بیت المال پیش قدم شوند، وگرنه رئیس محترم جمهور راه قانونی استرداد آنها را بررسی و نسبت به ادامه کار آنان تجدیدنظر کند». دولت باید در این مدت این مسائل را بررسی و ترمیم می کردهمچنین، آیت الله سیدحسین موسوی تبریزی، دبیر مجمع مدرسین و محققین حوزه علمیه قم، در راستای همین جلسه، در گفت وگو با جماران، در توضیح بیشتر گفت: «لازم است دولت تدبیر و امید در این خصوص کاری انجام دهد. اگر این مسائل واقعیت دارد، باید مردانه، حتی اگر چنین حقوق هایی قانونی نیز باشد، جلو آن را بگیرند و از مردم عذرخواهی کنند».آیت الله موسوی تبریزی در ادامه با بیان اینکه در مجموع دولت باید در این مورد موضع صریحی بگیرد و به مردم واقعیت را بگوید، گفت: «واقعیت این است که سه سال از عمر این دولت گذشته است و دولت باید در این مدت این مسائل را بررسی و ترمیم می کرد».موسوی تبریزی با تاکید بر اینکه شخص رئیس جمهور باید دستوری جدی درخصوص توقف این روند صادر کند، گفت: «درست است که مخالفان ممکن است از این موضوع سوءاستفاده کنند اما وظیفه شرعی ما این است که از بیت المال محافظت کنیم».دبیر مجمع محققین و مدرسین حوزه علمیه قم با بیان اینکه موضوع فیش های حقوقی در همه نهاد ها و دستگاه ها باید پیگیری شود، گفت: «حقوق و مزایای همه مدیران در همه نهاد ها، چه دولت، چه قوه قضائیه، مجلس، دانشگاه ها و... باید بررسی شود و اگر این نهادها چنین حقوق هایی در دستگاهشان دارند جواب گوی آن باشند». او در نهایت گفت: «من صحبت هایی را که در این مورد از سوی مسئولان دولتی صورت گرفته است مطالعه کرده ام؛ بعضی از این حرف ها درست است ولی بعضی حرف ها هم قابل قبول نیست. دولت باید در این موارد یکسان سازی صورت دهد و به جد پیگیر مسئله باشد تا مخالفان نتوانند از آن سوءاستفاده کنند». حمیدرضا جلایی پور، از اعضای حزب اتحاد ملت، بر همین موضوع شفافیت درآمد های بخش های عمومی تاکید داشته و معتقد است که همه بخش ها و دستگاه ها که مسئولیت آنها در حوزه عمومی تعریف می شود، باید نسبت به درآمد خود به افکار عمومی پاسخ گو باشند.او در همین رابطه در گفت وگو با ایلنا تاکید کرد: «دریافت چنین مبالغی از سوی کسانی که در یک نهاد عمومی کار می کنند، دفاع کردنی نیست. در کشوری که مردمش در شرایط رکود تورمی زندگی می کنند و با مشکلات عدیده اقتصادی سر و کار دارند، پرداخت این حقوق ها کارایی کشور را بالانمی آورد؛ بلکه به بی اعتمادی بیشتر بین مردم و حکومت دامن می زند. اگر دریافت کنندگان این مبالغ را هم بررسی کنید، در بین آنها استیو جابز پیدا نمی کنید که ارزش افزوده میلیارد دلاری برای اقتصاد کشور آورده باشند یا کار خارق العاده ای کرده باشند». حقوق نهادهای وابسته به حکومت شفاف سازی شوداو افزود: این حق مردم است که میزان دستمزد هرکس را که از حوزه عمومی حقوق می گیرد، بدانند. حکومت (نه فقط دولت) و بخش های عمومی باید به مردم پاسخ گو باشند و مردم حق دسترسی به اطلات میزان دریافت حقوق و مزایای این افراد را داشته باشند که مثلابفهمند این معاون وزیر یا مسئول صد ها بنیاد و شرکت وابسته به حکومت چقدر حقوق و مزایا می گیرند. فقط هم دولت را نبینند و همه ارکان حکومت که از بخش عمومی پول و وام می گیرند، باید شفاف شود. این حق مردم است».جلایی پور گفت: «یکی از آفسایدهای مخالفان دولت این است که فکر می کنند حقوق های بالارا فقط بعضی از صاحب منصبان یا بانک ها گرفته اند؛ اما حالاکه میزان حقوق مدیران دولتی منتشر شده است، اینها بیایند فهرست حقوق مدیران موسسات وابسته و خبرگزاری های شان را هم منتشر کنند. ما در کشور بخش های عظیمی به اسم صدا و سیما و تعاونی و شرکت ها داریم و این بخش ها هم باید به سمت شفاف سازی حرکت کنند. ما اعتقاد داریم هرکس در سازمان عمومی خدمت می کند، حتما باید به خدا در روز قیامت پاسخ گو باشد؛ پس بیاییم و قبل از مرگ برای آمادگی، به شبکه های اجتماعی که همین مردم هستند، در همین دنیا پاسخ گو باشیم. این شبکه های اجتماعی همین مردم ایران اند. اجنبی که نیستند». جلایی پور گفت: «دولت بیاید و کسب اطلاعات را برای مردم نسبت به حقوق و مزایایی که به کارمندان می دهد، تسهیل کند و در فضای آنلاین قرار دهد و بگوید مدیران دولت قبل چقدر حقوق می گرفتند و نهادهایی که در ظاهر دولتی نیستند؛ اما وابسته به حکومت هستند؛ مثلاتعاونی ها و صندوق ها و موسسات وابسته به نهادها چه حقوقی می گیرند. شهرداری تهران هم بیاید شفاف سازی کند، بیاید میزان فروش تراکم و میزان هزینه پل صدر و سایر پروژه ها را شفاف سازی کند؛ زیرا این حق مردم است. ما یک بخش اقتصادی کوچک خصوصی (در مقایسه با بخش عمومی) داریم که باید قانون را رعایت کند و به کارگر حقوق بدهد؛ اما این تعاونی و موسسه و... بیایند و درباره میزان حقوق و تسهیلات خود شفاف باشند». آدرس اشتباه به جامعه می دهنداما علی شکوری راد، دبیرکل حزب اتحاد ملت ایران اسلامی مثل برخی دیگر از فعالان سیاسی، از جمله غلامحسین کرباسچی، دبیرکل حزب کارگزاران، مسئله را نه محدود به دولت یازدهم دانسته؛ بلکه سابقه و بنیان گذار آن را دولت احمدی نژاد دانسته است. علی شکوری راد که در ضیافت افطاری جمعیت زنان مسلمان نواندیش فارس و حزب اتحاد ملت ایران اسلامی سخن می گفت، تاکید کرد: «برخی از افرادی که داعیه گسترش عدالت در جامعه را دارند، درباره حقوق های نجومی مدیران آدرس اشتباه به جامعه می دهند».به گزارش ایلنا، او وجود حقوق های حیرت آور در جامعه ای را که هدف آن رفع تبعیض بین اقشار جامعه است، نپذیرفتنی دانست و گفت: «دولت آقای احمدی نژاد با ارائه دو لایحه به مجالس هفتم و هشتم و تصویب این دو لایحه به وسیله مجلس پایه گذار حقوق های نجومی کنونی است». شکوری راد با یادآوری میزان حقوق قاضی مرتضوی در دوران دولت نهم و دهم به این موضوع تاکید کرد که معاون اول دولت احمدی نژاد به جرم همین دریافت های نجومی اکنون در زندان است. او اضافه کرد: «کسانی که امروز دریافت های نجومی برخی مدیران را در بوق و کرنا می کنند، کسانی هستند که هشت سال در مقابل اختلاس های تاریخی و چپاول بیت المال سکوت کردند و به خیانت های انجام گرفته به بیت المال اعتنایی نکردند». به گزارش ایسنا، همچنین کاظم جلالی، رئیس مرکز پژوهش های مجلس، هم در نخستین نشست شورای مدیران مرکز پژوهش های مجلس شورای اسلامی با انتقاد از پرداخت های نجومی حقوق برخی مدیران که این روزها در فضای مجازی و رسانه ها منتشر شده است، گفت: «ما همواره به دنبال این هستیم که افراد را به چالش بکشیم؛ در حالی که باید بررسی شود چه عواملی باعث ایجاد پرداخت این حقوق ها شده است و باید این موضوع آسیب شناسی شود». او با بیان اینکه این پرداخت ها اعتماد مردم نسبت به مسئولان را از بین می برد، گفت: «بشخصه از دیدن این فیش های حقوقی شوکه شدم که چگونه برخی مدیران چنین حقوق هایی را دریافت می کنند».شرق: تعیین تکلیف فیش های حقوقی نجومی اکنون به یک مطالبه عمومی تبدیل شده و دیگر برای مردم به آسانی قابل هضم نیست که در شرایط رکود اقتصادی، چگونه برخی از مدیران مبالغ هنگفتی را به عنوان حقوق ماهانه دریافت کرده اند؛ اما همین امر به موضوعی بدل شد تا برخی مخالفان، در ادامه مخالفت های خود، تنها دولت را متهم این موضوع معرفی کنند. اصلاح طلبان و حامیان دولت هم در این ماجرا اگرچه معتقدند که این موضوع ریشه در دولت های نهم و دهم دارد، اما بر این باورند که دولت در این فاصله زمانی که از عمرش می گذرد، باید این موضوع را ریشه یابی و درمان می کرده است. بااین حال نوبخت، سخنگوی دولت، به محض اطلاع از این موضوع، در گفت وگوی ویژه خبری از مردم عذرخواهی کرده و تاکید کرد با اصلاح قانون، اجازه این گونه سوءاستفاده ها را در آینده نخواهیم داد.او همچنین از دستور ویژه رئیس جمهوری برای حل این موضوع سخن گفته بود. همچنین معاون اول رئیس جمهوری هم از تشکیل کمیته ای سه نفره خبر داد تا موضوع را پیگیری کنند. موضوع از افشای فیش حقوقی مدیران بیمه مرکزی آغاز شد و دومینووار به بانک های رفاه و تجارت رسید. مدیرعامل بیمه مرکزی استعفا داد و مدیرعامل بانک رفاه برکنار شد. مدیرعامل بانک تجارت هنوز سمت خود را حفظ کرده است. بااین حال به نظر می رسد این نوک کوه یخی است که هویدا شده و بخش اعظمی از آن هنوز زیر آب دریاست. بعید است که مدیران دیگری از این دست نباشند که چنین حقوق های نجومی ای دریافت می کنند؛ مدیرانی که البته فقط مختص دولت نبوده و در سایر نهادها نیز مشغول کارند. موضوع فیش های حقوقی البته این بهانه را هم به دست مخالفان داده تا دولت را مورد هجمه قرار دهند، آن هم از سوی رسانه هایی که شاید بهتر باشد تا نحوه تامین بودجه های خود را برای شفاف سازی اذهان مردم مشخص کنند. رسیدن به اصل شفافیت موضوعی است که اکنون منتقدان و موافقان دولت به آن تاکید دارند و معتقدند که هرکس شفافیت را از مجموعه خود آغاز کند.جلسه مجمع محققین با طعم فیش های حقوقیاعضای مجمع محققین و مدرسین حوزه در جلسه اخیر خود اتفاقا همین موضوع را مورد بررسی قرار دادند. اعضای مجمع، ضمن ابراز نارضایتی از فاصله زیاد بین حقوق های کارمندان، دولت را نسبت به این مسئله که موجب ناراحتی مردم به ویژه اقشار محروم و سوژه تبلیغاتی مخالفان دولت شده است، مسئول دانستند و از رئیس محترم جمهور و مسئولان مربوطه خواستند هرچه زودتر درستی یا نادرستی و قانونی یا غیرقانونی بودن آنها را به مردم اعلام و در صورت تخلف قانونی یا سهل انگاری در تغییر مقررات مربوط به آن از مردم عذرخواهی کنند.در بیانیه مجمع آمده است: «هرچند، گفته شده است که این تعرفه های ناعادلانه حقوقی ریشه در دولت قبل دارد که ثروت ملی را تاراج و فاصله طبقاتی را بیشتر کرد، ولی سزاوار بود دولت یازدهم، در طول سه سال گذشته این نوع پرداخت ها را تعدیل کرده باشد. انتظار می رود دریافت کنندگان این حقوق های اضافی در بازگرداندن آنها به بیت المال پیش قدم شوند، وگرنه رئیس محترم جمهور راه قانونی استرداد آنها را بررسی و نسبت به ادامه کار آنان تجدیدنظر کند».دولت باید در این مدت این مسائل را بررسی و ترمیم می کردهمچنین، آیت الله سیدحسین موسوی تبریزی، دبیر مجمع مدرسین و محققین حوزه علمیه قم، در راستای همین جلسه، در گفت وگو با جماران، در توضیح بیشتر گفت: «لازم است دولت تدبیر و امید در این خصوص کاری انجام دهد. اگر این مسائل واقعیت دارد، باید مردانه، حتی اگر چنین حقوق هایی قانونی نیز باشد، جلو آن را بگیرند و از مردم عذرخواهی کنند».آیت الله موسوی تبریزی در ادامه با بیان اینکه در مجموع دولت باید در این مورد موضع صریحی بگیرد و به مردم واقعیت را بگوید، گفت: «واقعیت این است که سه سال از عمر این دولت گذشته است و دولت باید در این مدت این مسائل را بررسی و ترمیم می کرد».موسوی تبریزی با تاکید بر اینکه شخص رئیس جمهور باید دستوری جدی درخصوص توقف این روند صادر کند، گفت: «درست است که مخالفان ممکن است از این موضوع سوءاستفاده کنند اما وظیفه شرعی ما این است که از بیت المال محافظت کنیم».دبیر مجمع محققین و مدرسین حوزه علمیه قم با بیان اینکه موضوع فیش های حقوقی در همه نهاد ها و دستگاه ها باید پیگیری شود، گفت: «حقوق و مزایای همه مدیران در همه نهاد ها، چه دولت، چه قوه قضائیه، مجلس، دانشگاه ها و... باید بررسی شود و اگر این نهادها چنین حقوق هایی در دستگاهشان دارند جواب گوی آن باشند». او در نهایت گفت: «من صحبت هایی را که در این مورد از سوی مسئولان دولتی صورت گرفته است مطالعه کرده ام؛ بعضی از این حرف ها درست است ولی بعضی حرف ها هم قابل قبول نیست. دولت باید در این موارد یکسان سازی صورت دهد و به جد پیگیر مسئله باشد تا مخالفان نتوانند از آن سوءاستفاده کنند». حمیدرضا جلایی پور، از اعضای حزب اتحاد ملت، بر همین موضوع شفافیت درآمد های بخش های عمومی تاکید داشته و معتقد است که همه بخش ها و دستگاه ها که مسئولیت آنها در حوزه عمومی تعریف می شود، باید نسبت به درآمد خود به افکار عمومی پاسخ گو باشند.او در همین رابطه در گفت وگو با ایلنا تاکید کرد: «دریافت چنین مبالغی از سوی کسانی که در یک نهاد عمومی کار می کنند، دفاع کردنی نیست. در کشوری که مردمش در شرایط رکود تورمی زندگی می کنند و با مشکلات عدیده اقتصادی سر و کار دارند، پرداخت این حقوق ها کارایی کشور را بالانمی آورد؛ بلکه به بی اعتمادی بیشتر بین مردم و حکومت دامن می زند. اگر دریافت کنندگان این مبالغ را هم بررسی کنید، در بین آنها استیو جابز پیدا نمی کنید که ارزش افزوده میلیارد دلاری برای اقتصاد کشور آورده باشند یا کار خارق العاده ای کرده باشند».حقوق نهادهای وابسته به حکومت شفاف سازی شوداو افزود: این حق مردم است که میزان دستمزد هرکس را که از حوزه عمومی حقوق می گیرد، بدانند. حکومت (نه فقط دولت) و بخش های عمومی باید به مردم پاسخ گو باشند و مردم حق دسترسی به اطلات میزان دریافت حقوق و مزایای این افراد را داشته باشند که مثلابفهمند این معاون وزیر یا مسئول صد ها بنیاد و شرکت وابسته به حکومت چقدر حقوق و مزایا می گیرند. فقط هم دولت را نبینند و همه ارکان حکومت که از بخش عمومی پول و وام می گیرند، باید شفاف شود. این حق مردم است».جلایی پور گفت: «یکی از آفسایدهای مخالفان دولت این است که فکر می کنند حقوق های بالارا فقط بعضی از صاحب منصبان یا بانک ها گرفته اند؛ اما حالاکه میزان حقوق مدیران دولتی منتشر شده است، اینها بیایند فهرست حقوق مدیران موسسات وابسته و خبرگزاری های شان را هم منتشر کنند. ما در کشور بخش های عظیمی به اسم صدا و سیما و تعاونی و شرکت ها داریم و این بخش ها هم باید به سمت شفاف سازی حرکت کنند. ما اعتقاد داریم هرکس در سازمان عمومی خدمت می کند، حتما باید به خدا در روز قیامت پاسخ گو باشد؛ پس بیاییم و قبل از مرگ برای آمادگی، به شبکه های اجتماعی که همین مردم هستند، در همین دنیا پاسخ گو باشیم. این شبکه های اجتماعی همین مردم ایران اند. اجنبی که نیستند». جلایی پور گفت: «دولت بیاید و کسب اطلاعات را برای مردم نسبت به حقوق و مزایایی که به کارمندان می دهد، تسهیل کند و در فضای آنلاین قرار دهد و بگوید مدیران دولت قبل چقدر حقوق می گرفتند و نهادهایی که در ظاهر دولتی نیستند؛ اما وابسته به حکومت هستند؛ مثلاتعاونی ها و صندوق ها و موسسات وابسته به نهادها چه حقوقی می گیرند. شهرداری تهران هم بیاید شفاف سازی کند، بیاید میزان فروش تراکم و میزان هزینه پل صدر و سایر پروژه ها را شفاف سازی کند؛ زیرا این حق مردم است. ما یک بخش اقتصادی کوچک خصوصی (در مقایسه با بخش عمومی) داریم که باید قانون را رعایت کند و به کارگر حقوق بدهد؛ اما این تعاونی و موسسه و... بیایند و درباره میزان حقوق و تسهیلات خود شفاف باشند». آدرس اشتباه به جامعه می دهنداما علی شکوری راد، دبیرکل حزب اتحاد ملت ایران اسلامی مثل برخی دیگر از فعالان سیاسی، از جمله غلامحسین کرباسچی، دبیرکل حزب کارگزاران، مسئله را نه محدود به دولت یازدهم دانسته؛ بلکه سابقه و بنیان گذار آن را دولت احمدی نژاد دانسته است. علی شکوری راد که در ضیافت افطاری جمعیت زنان مسلمان نواندیش فارس و حزب اتحاد ملت ایران اسلامی سخن می گفت، تاکید کرد: «برخی از افرادی که داعیه گسترش عدالت در جامعه را دارند، درباره حقوق های نجومی مدیران آدرس اشتباه به جامعه می دهند».به گزارش ایلنا، او وجود حقوق های حیرت آور در جامعه ای را که هدف آن رفع تبعیض بین اقشار جامعه است، نپذیرفتنی دانست و گفت: «دولت آقای احمدی نژاد با ارائه دو لایحه به مجالس هفتم و هشتم و تصویب این دو لایحه به وسیله مجلس پایه گذار حقوق های نجومی کنونی است». شکوری راد با یادآوری میزان حقوق قاضی مرتضوی در دوران دولت نهم و دهم به این موضوع تاکید کرد که معاون اول دولت احمدی نژاد به جرم همین دریافت های نجومی اکنون در زندان است. او اضافه کرد: «کسانی که امروز دریافت های نجومی برخی مدیران را در بوق و کرنا می کنند، کسانی هستند که هشت سال در مقابل اختلاس های تاریخی و چپاول بیت المال سکوت کردند و به خیانت های انجام گرفته به بیت المال اعتنایی نکردند». به گزارش ایسنا، همچنین کاظم جلالی، رئیس مرکز پژوهش های مجلس، هم در نخستین نشست شورای مدیران مرکز پژوهش های مجلس شورای اسلامی با انتقاد از پرداخت های نجومی حقوق برخی مدیران که این روزها در فضای مجازی و رسانه ها منتشر شده است، گفت: «ما همواره به دنبال این هستیم که افراد را به چالش بکشیم؛ در حالی که باید بررسی شود چه عواملی باعث ایجاد پرداخت این حقوق ها شده است و باید این موضوع آسیب شناسی شود». او با بیان اینکه این پرداخت ها اعتماد مردم نسبت به مسئولان را از بین می برد، گفت: «بشخصه از دیدن این فیش های حقوقی شوکه شدم که چگونه برخی مدیران چنین حقوق هایی را دریافت می کنند».
                