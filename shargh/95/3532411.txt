سه‌شنبه ۲۴ اسفند ۱۳۹۵
-----------------------------------------
حرف اول
-----------------------------------------
تفاوت دو انتخابات و برگ برنده
-----------------------------------------

                    یکم) تفاوت دو انتخابات 92 و 96 و شرایط هر کدام از این دو مقطع -از منظر کار رسانه ای و ارتباطات -آموزه هایی را در برابر ما قرار می دهد. در انتخابات سال 92، پس از رد صلاحیت مرحوم آیت الله هاشمی رفسنجانی در 72 ساعت، «جنبش روحانی» به راه افتاد و یکباره، فضا و شرایط به یک سمت متمایل و متمرکز شد.در این میان هم گرایی گسترده اصلاح طلبان و اعتدال گرایان، روحانی را روانه پاستور کرد.انتظارها در گام نخست، از دولت روحانی، شفاف سازی گسترده رسانه ای درباره هشت سال پیش از سال 92 بود، اما دیدیم با وجود نقشی که شبکه های اجتماعی در انتخابات 92 ایفا کردند، روند اطلاع رسانی تیم رسانه ای دولت یازدهم، هم قد و متناسب با حرکت ایجادشده نبود. نقدهایی که به تیم رسانه ای دولت روحانی وارد است - فارغ از هرگونه داوری- لااقل این پیام را به همه ما می دهد که روند ایجادشده در دوران چهارساله گذشته، پاسخ گوی حرکت در انتخابات سال 96 نخواهد بود.دوم) برگ برنده در انتخابات سال 96 چه خواهد بود؟ این تصور که شبکه های اجتماعی همچنان می توانند معادله را مانند سال 92 به نفع یک جریان به پیش ببرند یا تغییر دهند، بسیار سطحی به نظر می رسد، زیرا رقبای اصلاح طلبان و اعتدال گرایان نیز، انرژی مضاعفی را در فضای شبکه های اجتماعی صرف خواهند کرد، بنابراین، برگ برنده در دست کاندیدایی خواهد بود که از نظر رسانه ای و ژورنالیسم- با هدف تولید محتوا و سپس انتشار و بازنشر آن در رسانه ها و وب سایت ها از یک سو و شبکه های اجتماعی از دیگر سو- قوی تر عمل کند.دولت روحانی نیک می داند که «پاشنه آشیل» او، ضعف کار رسانه ای است. این ضعف، زمانی خود را بیشتر نشان می دهد که به گرایش آشکار صدا و سیما به سمت یک جریان سیاسی توجه بیشتری کنیم. از این رو، طراحی و استفاده از نیروهای «توانمند حرفه ای» و «باورمند» به جریان اعتدال برای انتخابات پیش رو یک ضرورت جدی قلمداد می شود، ضرورتی که تاکنون با آن برخورد اصولی نشده است. بنابراین، همین برگ برنده برای هر جریان سیاسی در انتخابات پیچیده سال 96 می تواند یک حلقه مفقوده باشد.سوم) توجه به هم گرایی نیروهای سیاسی زیر چتر دولت اعتدال مزیتی عمده به شمار می آید؛ اما همین مزیت در تشکیل تیم حرفه ای و معتقد به سیاست دولت در عرصه اطلاع رسانی و روزنامه نگاری معنا و شرایط خاص خود را دارد. هیچ دولتی تاکنون تیم اطلاع رسانی خود را به «نیروهای همراه» خویش نسپرده است؛ بلکه همه توجه خود را در به کارگیری نیروهای اصلی و اصطلاحا حلقه اول متمرکز کرده و این نوع نگاه، سبب مدیریتی حرفه ای و توانمند شده که از قضا در نگاهی فراگیر از همان نیروهای همراه نیز، سود جسته است. بنابراین، سکان داری تیم حرفه ای رسانه ای هر دولت یا نامزدی در انتخابات ریاست جمهوری، منطقا نمی تواند جز این باشد.از این زاویه، شایسته است تا هرچه سریع تر دکتر حسن روحانی به عنوان نماینده اعلامی قطعی اصلاح طلبان و اعتدال گرایان در انتخابات 96، نسبت به اصلاح روند کند چهارساله پیشین، در عرصه یادشده اقدام کند تا در یک تدبیر و سازوکار حرفه ای جدید بیش از این لطمه نبیند، زیرا شرایط در انتخابات سال 96 با سال 92 -که برخی از مولفه ها تغییر کرده- یکسان نخواهد بود. افزون بر آن در انتخابات 96 شاید معادلات به نوعی شکل بگیرد که درجه حساسیت به مراتب متفاوت از انتخابات سال 92 باشد. بنابراین، گرچه دیر شده است، اما در همین چند ماهه باقی مانده، باید با تحلیل جامع تر و دقیق تری نسبت به این برگ برنده حساس تر بود و تدابیر لازم را اندیشید.یکم) تفاوت دو انتخابات 92 و 96 و شرایط هر کدام از این دو مقطع -از منظر کار رسانه ای و ارتباطات -آموزه هایی را در برابر ما قرار می دهد. در انتخابات سال 92، پس از رد صلاحیت مرحوم آیت الله هاشمی رفسنجانی در 72 ساعت، «جنبش روحانی» به راه افتاد و یکباره، فضا و شرایط به یک سمت متمایل و متمرکز شد.
                