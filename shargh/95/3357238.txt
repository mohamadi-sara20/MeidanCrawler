پنج‌شنبه ۲۳ اردیبهشت ۱۳۹۵
-----------------------------------------
حرف اول
-----------------------------------------
سلامت غذا، سلامت جامعه
-----------------------------------------

                    اوایل دهه 50 با وزیر جهاد کشاورزی در یک دبیرستان تحصیل می کردیم و اوایل دهه 70 نیز با وزیر فعلی بهداشت آشنا شدم؛ آنها دو مشخصه مشترک دارند: محمود حجتی، مسئول تولید غذا در کشور و سیدحسن هاشمی در جایگاه وزیر بهداشت، مسئول سلامت غذاست. این دو وزارتخانه برای کنترل سلامت غذا، تشکیلات گسترده و سازمان یافته «سازمان غذا و دارو» و «سازمان دفع آفات» را دارند. تشکیلات این دو وزارتخانه بر کوچک ترین واحد تولیدی در یک مزرعه تا صنعتی ترین واحد تولیدی نظارت دارند. با وجود قوانین و تشکیلات سازمانی مناسب در دو وزارتخانه، نگرانی درباره سلامت غذا به طور گسترده در جامعه ملموس است. جامعه، نگران وجود بقایای سم، کود، فلزات سنگین، افزودنی های غیرمجاز و مواد اولیه ترکیبی در غذای خود است و سوال اینجاست که به چه دلیل تشکیلات گسترده دو وزاتخانه از کنترل سلامت غذا عاجز است؟ در تمامی کوچه پس کوچه های کوچک ترین مراکز جمعیتی کشور، انواع درمانگاه ها و مراکز پزشکی وجود دارد؛ این یعنی جامعه ما به درمان نیاز دارد؛ یعنی جامعه بیمار است؛ یعنی شرایط حاکم بر جامعه ما شرایطی بیماری زاست و بیشتر تلاش ها معطوف به درمان جامعه است. آیا هنوز شرایطی فراهم نشده که ما از جامعه «درمانگر» به جامعه «پیشگیر» تبدیل شویم؟فرهنگ آن را نداریم، شرایط آن را نداریم، تشکیلات و قانون نداریم یا مسئولان مناسب نداریم؟ آیا بهتر نیست وزارت جهاد کشاورزی به جای تعیین قیمت مرغ به تعیین کیفیت مرغ بپردازد؟ بهتر نیست وزارت بهداشت زمانی را که صرف نظارت بر درمان جامعه می کند، صرف پیشگیری از بیماری در کل جامعه کند که نیاز به این همه درمان نباشد؟ می توان مردم را وارد صحنه کنترل و نظارت کرد و از آنان کمک خواست. این روزها شلوغ ترین مراکز کشور، مراکز درمانی است. نمی توان مدام به فکر اصلاح بیمه های درمانی بود و بیمارستان ها و مراکز درمانی را گسترش داد. باید با برنامه هایی، تعداد افرادی که قرار است بیمار شوند کاهش یابد. یادگرفتن و آموختن در جامعه ما با دشواری هایی همراه است؛ برای پیشگیری باید آینده را دید، آگاه بود و دانش داشت. در یک روستا هنگامی که یک مرکز درمانی افتتاح می شود، اهالی آرامش پیدا می کنند، زیرا به درمان نیاز دارند؛ اما هیچ گاه از افتتاح یک مرکز تحقیقاتی حتی مطلع هم نمی شوند چون نیازی به پیشگیری احساس نمی کنند. به نظر می رسد هر دو وزیر نیز با نگارنده هم عقیده باشند که به جای وزراتخانه 50 هزار نفری می توانیم وزارتخانه 80 میلیون نفری داشته باشیم، چراکه مشکل سلامت غذا، مشکل کوچکی نیست و به آن باید مشکل روحی، روانی و اعتماد مردم را نیز اضافه کرد. مردم اعتماد مسئولان به خودشان را باور خواهند کرد و بی تردید آن را پاس می دارند. برای این کار می توان شکل جدیدی از ارتباط با مردم را برقرار کرد و با آنها اعتمادسازی کرد. برای این کار، اقدامات زیر را می توان انجام داد:1- وزیران مربوطه به صورت مستقیم در راس واحدهای مربوط به سلامت غذا در وزارتخانه خود قرار گیرند.2- مدت کوتاهی (برای مثال دو ماه) به تولیدکنندگان فرصت داده شود و بعد از آن براساس نظر آزمایشگاه ها و مراکز کنترلی سازمان های مرتبط به مردم اطلاع رسانی شود.3- نباید نگران شرایط تولیدات غیرسالم در کشور بود حتی اگر به کاهش تولید بینجامد، چون کوتاه مدت خواهد بود.4- اطلاع رسانی سلامت تولیدات غذایی می تواند به صورت مستقیم زیر نظر وزیران باشد.5- برای درازمدت بر اساس یک خروجی مشخص -یعنی غذای سالم- تشکیلات مرتبط در دو وزارتخانه را همسو و هم افزا می کنیم.6- بودجه های درمان گرایانه در دولت، به سمت اختصاص بودجه برای ایجاد سلامت جامعه و پیشگیری از ناهنجاری ها سوق یابد.7- وزیران نباید منتظر دستاوردهای کوتاه مدت باشند، بلکه روندی پایدار را برای سلامت جامعه بنیان گذارند.در کشورهای پیشرفته، مردم همگام با مسئولان مورد اعتماد خود بر جامعه نظارت می کنند. بی تردید یک وزارتخانه 80 میلیون نفری برای نظارت و کنترل
                