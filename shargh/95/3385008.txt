چهار‌شنبه ۹ تیر ۱۳۹۵
-----------------------------------------
یادداشت
-----------------------------------------
سرمایه هایی که در تهران می سوزد
-----------------------------------------

                    نزدیک به سه سال از تشکیل چهارمین دوره شورای شهر می گذرد؛ شورایی که باید رای مردم به 14 نفر از فهرست اصلاح طلبان در آن را رای به تغییر مدیریت جاری شهر تعبیر کرد؛ چراکه سایر اعضای منتخب از پنج فهرست متفاوت کنار هم قرار گرفتند و رای به نیمی از یک فهرست بیانگر خواست اکثریت مردم بود. این همان خواستی بود که مردم با انتخاب آقای دکتر روحانی با شعار تدبیر و امید بر دل زدگی از رفتارهای هیجانی و تصمیمات عجولانه در سیاست های کلان کشور نیز بیان کردند. رای مردم به تغییر در تقابل با تداوم رویکرد مدیریتی در شهرداری تهران پس از دوران احمدی نژاد بود که با ماهیتی دیگر بروز یافت و به واقع گستردگی ناگهانی شهر با تصمیماتی عجولانه و غیرکارشناسی و تحمیل هزینه های گزاف به شهروندان یادآور اتفاقاتی بود که در آن دوران روی داد. با چنین تصویری فرض کنید منتخبان مردم باید به شورایی قدم بگذارند که سال ها در سایه آن مدیریت شهری با حداقل نظارت و کمترین پاسخ گویی به توسعه فعالیت های بی وقفه عمرانی پرداخته، بدون آنکه به ابعاد فرهنگی و اجتماعی شهر به درستی توجه شود. هنوز حرف ها و نقدهایمان در اولین دوره شورای شهر که شهردار وقت تهران را با وجود همسویی سیاسی با اکثریت شورا به بوته نقد و استیضاح کشانید، در همان زمان متوقف شده است. شورای شهر اول حتی برای اهدای یک سکه، شهردار تهران را به پاسخ فراخواند؛ ولی به تخلف 330 میلیاردی دوران احمدی نژاد هیچ گاه رسیدگی نشد و شاید با اتکا به همان تجربه، نبود گزارش دهی ها در این دوره نیز ادامه دارد. خواست مردم از ما در انتخابات شورای شهر چهارم و پس از آن، تغییر روند مدیریت شهری از سوی منتخبان شان بود؛ ولی به هر حال این موضوع از سوی برخی از اعضا نادیده انگاشته شد و همان مدیریت در دور و تسلسل اقداماتش، به کار خود تداوم می بخشد. نزدیک به 12 سال است مدیریت شهر تهران در اختیار یک فرد است و این طبیعی است که هر مدیریتی نقطه کفایتی دارد و در مقطعی به روزمرگی افتاده یا در همان نقطه ای که هست درجا می زند و مدت هاست به این نقطه رسیده ایم؛ ولی باز هم عده ای به دنبال توجیه دفاعیه خود هستند و دغدغه های دلسوزانه ما نیز راه به جایی نمی برد.همین هفته قبل بود که حادثه تاسف بار انفجار خیابان شهران روی داد و مدیران شهری با تاسی از ماجرای واقعه آتش سوزی خیابان جمهوری در دو سال قبل به نوشتن سناریویی پرداختند تا در دور و تسلسل تلاش هایشان برای مقصریابی باقی بمانند؛ یا در ماجرای قربانی شدن کودکی بی دفاع در پارک به دنبال مقصری باشند که درنهایت پیمانکاری معرفی شود که هیچ گونه تخصص کارشناسی ای در ارائه خدمات ندارد و ده ها مورد مشابه دیگر. نگرانی درباره اینکه تامین منافع عده ای خاص با اجرای پروژه های لجام گسیخته عمرانی و ساخت وساز بر تامین احساس رضایت و اعتماد عمومی شهروندان، احساس امنیت و ایجاد سرمایه اجتماعی، حفظ طبیعت و هویت تاریخی و فرهنگی شهر اولویت داشته باشد، دغدغه ای است که این روزها درباره آن زیاد می شنویم؛ چراکه مردم با تکیه بر ابزارهای جدید اطلاع رسانی و سهولت دسترسی به اطلاعات، از آنچه در اصل ماجرا می گذرد، با خبر می شوند و همگان در اتاق شیشه ای و در عرصه محک قرار دارند. چنین است که بودجه بالای 17 هزار میلیاردی شهرداری تهران بلافاصله از سوی مردم به نقد کشیده می شود و مردم به خوبی واقف اند که بخشی از این بودجه صرف اقداماتی می شود که اولویت رفاه آنان و شهرشان نیست. اینکه به ما نمایندگان مردم پایتخت همواره در برابر پرسش مردم درباره هدررفت سرمایه های شهرشان خطاب شود، جای تعجب ندارد. همین موضوع بافت فرسوده شهر تهران، به ویژه در بافت مرکزی شهر که گلوگاه و تنفس حیات اقتصادی کشور در پایتخت ام القرای اسلامی است، بارها و بارها از سوی ساکنان آن مطالبه شده است؛ چراکه مدنیت و زندگی اجتماعی در آن رو به زوال گذاشته و از بین می رود. اگر هرزرفت سرمایه شهر در پروژه های بی نتیجه محاسبه و اعمال شود، شاید بتوان با حجم یک سال آن شهر جدیدی ساخته و جمعیتی را در آن سکنی داد؛ چه رسد به عمران و نوسازی سه هزارو 200 هکتاری بافت فرسوده تهران بزرگ و جهان شهر آینده! این مسئله از جنس همان مسائلی است که در تریبون رسمی به جای پاسخ، آن را توجیه می کنند و کمتر پاسخ شفاف و درستی که حتی خودشان را راضی کند، به آن داده شده است. اگر یکی از اعضای شورا در برابر گزارش های دارای ابهام و اشکال شهرداری اعتراضی بکند، به سکوت اجباری فراخوانده شده و اگر تمکین نکند، به رفتاری سیاسی متهم می شود. در همین مورد اخیر، هیچ گاه پاسخی در برابر هزینه هنگفت شهر آفتاب به شورا داده نشده است؛ پروژه ای که کل بودجه پیش بینی شده تا اتمام کلیه فازهای آن که هزارو 400 میلیارد تومان بوده، فقط در فاز اول آن بیش از هزارو 200 میلیارد تومان هزینه شده و پس از برگزاری نمایشگاه کتاب بی استفاده رها شده و به هرز روی سرمایه شهر دامن زده می شود. گفته می شود میزان هرز رفت روز شمار سرمایه فقط در این پروژه در صورت بهره برداری نکردن از آن نزدیک به 200 میلیارد تومان است. کافی است محاسبه کنیم در صورت تداوم وضع موجود تا پایان سال چه میزان هرز روی در یک پروژه رخ خواهد داد. به نظر می رسد در سال پایانی شورای شهر چهارم خالی از لطف نباشد که همکاران با واقع بینی به مسائل بنگرند و روند حرکت خود را از بی اعتنایی به رای مردم تغییر داده و صدای مردم برای تغییر در روند های نادرست را به درستی بشنوند.نزدیک به سه سال از تشکیل چهارمین دوره شورای شهر می گذرد؛ شورایی که باید رای مردم به 14 نفر از فهرست اصلاح طلبان در آن را رای به تغییر مدیریت جاری شهر تعبیر کرد؛ چراکه سایر اعضای منتخب از پنج فهرست متفاوت کنار هم قرار گرفتند و رای به نیمی از یک فهرست بیانگر خواست اکثریت مردم بود. این همان خواستی بود که مردم با انتخاب آقای دکتر روحانی با شعار تدبیر و امید بر دل زدگی از رفتارهای هیجانی و تصمیمات عجولانه در سیاست های کلان کشور نیز بیان کردند. رای مردم به تغییر در تقابل با تداوم رویکرد مدیریتی در شهرداری تهران پس از دوران احمدی نژاد بود که با ماهیتی دیگر بروز یافت و به واقع گستردگی ناگهانی شهر با تصمیماتی عجولانه و غیرکارشناسی و تحمیل هزینه های گزاف به شهروندان یادآور اتفاقاتی بود که در آن دوران روی داد. با چنین تصویری فرض کنید منتخبان مردم باید به شورایی قدم بگذارند که سال ها در سایه آن مدیریت شهری با حداقل نظارت و کمترین پاسخ گویی به توسعه فعالیت های بی وقفه عمرانی پرداخته، بدون آنکه به ابعاد فرهنگی و اجتماعی شهر به درستی توجه شود. هنوز حرف ها و نقدهایمان در اولین دوره شورای شهر که شهردار وقت تهران را با وجود همسویی سیاسی با اکثریت شورا به بوته نقد و استیضاح کشانید، در همان زمان متوقف شده است. شورای شهر اول حتی برای اهدای یک سکه، شهردار تهران را به پاسخ فراخواند؛ ولی به تخلف 330 میلیاردی دوران احمدی نژاد هیچ گاه رسیدگی نشد و شاید با اتکا به همان تجربه، نبود گزارش دهی ها در این دوره نیز ادامه دارد. خواست مردم از ما در انتخابات شورای شهر چهارم و پس از آن، تغییر روند مدیریت شهری از سوی منتخبان شان بود؛ ولی به هر حال این موضوع از سوی برخی از اعضا نادیده انگاشته شد و همان مدیریت در دور و تسلسل اقداماتش، به کار خود تداوم می بخشد. نزدیک به 12 سال است مدیریت شهر تهران در اختیار یک فرد است و این طبیعی است که هر مدیریتی نقطه کفایتی دارد و در مقطعی به روزمرگی افتاده یا در همان نقطه ای که هست درجا می زند و مدت هاست به این نقطه رسیده ایم؛ ولی باز هم عده ای به دنبال توجیه دفاعیه خود هستند و دغدغه های دلسوزانه ما نیز راه به جایی نمی برد.
                