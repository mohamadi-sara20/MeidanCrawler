شنبه ۵ تیر ۱۳۹۵
-----------------------------------------
سرمقاله
-----------------------------------------
اتاق تکفیر یا تفکر
-----------------------------------------

                    یکی از این پیامدها، محبوبیت و مقبولیت فزاینده اصلاح طلبان و سران اصلاحات بود. هدف اتاق فکر مخالفان، از ریخت انداختن سیمای دولت اصلاحات بود؛ از این رو تمام هم خود را به کار انداختند تا با کشف و افشای نقاط ضعف یا تاریک اصلاح طلبان به خواست خود برسند. در زمینه اقتصادی، دولت اصلاحات ضعف و کاستی جدی ای نداشت تا با سوءاستفاده از آن، دولت را اسقاط یا زمین گیر کنند. پس به طرفی یورش بردند که برای دولت اصلاحات حیاتی بود: دگرگونی فضای فرهنگی، اتفاقی که اصولگرایان از آن بیم بسیار داشتند. مخالفان با حمله به پاساژهای فرهنگی دولت، بر آن شدند تا سیاست فرهنگی دولت اصلاحات را از کار بیندازند. آنها می دانستند اگر قرار باشد تغییری صورت گیرد، مرکز ثقل آن سیاست فرهنگی است. تلاش آنها به زیان مردم و کشور تمام شد، وضعیت سترون فرهنگی امروز ماحصل تلاش آنهاست.اینک با این مقدمه می توان گفت تاکتیک مخالفان در اتاق فکرشان، در دستور کار قرار دادن حمله به پاساژهای کوچک اقتصادی دولت روحانی است. البته تشکیل اتاق فکر در رقابت های سیاسی نه تنها اشکالی ندارد، می تواند اهرمی دموکراتیک نیز به شمار آید. مسئله بر سر این است که این «اتاق فکر» به جای خلق بدیل یا طرح انتقادات جدی، در پی آن است تا ناکارآمدی و عدم مدیریت منابع در دولت قبلی را به گردن بعدی ها بیندازد. می توان نتیجه گرفت که اتاق فکر مخالفان روحانی به قاعده بازی پایبند نیست. آنها پیاپی به این حملات ادامه می دهند و هدف شان نیز اصلاح امور و جلوگیری از خطاهای احتمالی دولت نیست. برنامه عملیاتی آنها در این مسیر جدی تر از هشدار دادن و افشاگری هاست و از این میان، از کار انداختن ماشین اقتصادی دولت، شاید سرراست ترین هدف آنها باشد. برای این کار مدیران اقتصادی دولت را نشانه گرفته اند تا آنها را از ریخت بیندازند و ناکارآمد جلوه شان دهند. بی تردید در بدنه فربه دولت روحانی نقاط ضعفی برای حمله و انتقاد وجود دارد که مخالفان نیز درصدد حمله به همین نقاط ضعف اند و تا اسقاط ماشین اقتصادی از پا نمی نشینند. از این رو است که درک و دریافت درست از برنامه های اتاق فکر مخالفان دولت حیاتی است؛ اما حیاتی تر از آن تن ندادن به بازی عوام فریبانه آنها است. از آنجا که اصولگرایان، خود دولت پاکدستی! را روی کار آورده اند، به خوبی با نقاط احتمالی آشنا هستند که پاکدستی آنجا امکان بروز دارد. این تئوری، یعنی تحریک احساسات مردم فقیر، که هنوز بعد از هشت سال دولت احمدی نژاد و سه سال دولت روحانی تشنه عدالت اند، آن قدر کارایی دارد که قطار اقتصادی دولت را از ریل خارج کند و به سمت اقتصاد انحصاری بازگرداند. نباید در بازی عوام فریبانه مخالفان دولت شرکت کرد؛ زیرا حمله به دولت احمدی نژاد و بازخوانی سیاست اقتصادی دولت او از این منظر که «رطب خورده منع رطب کی کند»، دیگر کارساز نیست. عملکرد دولت احمدی نژاد در این زمینه اظهر من الشمس است. دولت احمدی نژاد پیش از آنکه به دست اصلاح طلبان و منتقدانش اسقاط شود، در همان زمان حیاتش از ریخت افتاده بود. تن دادن به آنتاگونیسم دولت کنونی و دولت قبل، به نفع دولت بی حیات است. اصلاح طلبان اصیل امروز و چپ های دیروز به عدالت خواهی و برابری طلبی شهرت دارند و اگر مردم به این باور نداشتند، با جمله ای مختصر پای صندوق های رای نمی آمدند. نباید این اعتبار را در جنگ های نامنظم سیاسی ذبح کرد. بازگویی و تکرار یک ارزش، از ارزش آن می کاهد. خاصه اینکه در میان مردم باور جدی به پاکدستی مخالفان دولت روحانی وجود ندارد. تنها راه مانده، روشنگری سیاسی است: روشنگری در میان مردمی که بسیاری از آنها به نان شب محتاج اند، که آن هم کار چندان ساده ای نیست.اتاق فکر مخالفان دولت روحانی با تاکتیک قدیمی خود - جنگ های نامنظم سیاسی - وارد عمل شده اند. اصلاح طلبان به خوبی این تاکتیک ها را می شناسند. خاصه رئیس دولت اصلاحات که هر روز با مصداقی از این جنگ های نامنظم سروکار داشت و از این رو به دشواری توانست وعده هایش را محقق کند و گاه ناگزیر شد از خیر برخی از آنها بگذرد. برنامه اتاق فکر مخالفان دولت در آن دوران، ضربه زدن به نقاط آسیب پذیر دولت اصلاحات بود. در نظر مخالفان، نقاط ضعف جایی بود که می شد مردم را درست یا غلط در برابر دولت قرار داد. تحریک احساسات و عواطف مذهبی مردم در صدر این تاکتیک ها بود. جنگ های نامنظم سیاسی آن دوران بیش از همه در جبهه های اعتقادی رخ می داد. اتاق فکر مخالفان دولت اصلاحات وانمود می کردند این دولت پایبندی جدی به مبانی اعتقادی ندارد و از این رو هر بار به نقطه آسیبی هرچند کوچک هجمه می کردند. این نقطه آسیب پذیر حتی می توانست انتشار یک کتاب باشد. استیضاح وزیر ارشاد وقت در همین فرایند معنا می یابد. مخالفان دولت با تحت فشار قرار دادن دولت اصلاحات دست بالارا داشتند. آنها با حمله به معبرهای کوچک دولت درصدد از کار انداختن خود دولت بودند، نه اصلاح یا انتقاد از دولت به جانب داری از مردم. اگرچه آنها در برخی خواسته های برنامه ریزی شده خود به پیامدهای توام با موفقیتی دست یافتند؛ اما این تمام ماجرا نبود. پس از گذشت زمان پیامدهای ناخواسته ای بروز کرد که مخالفان هرگز فکر آن را نکرده بودند.
                