چهار‌شنبه ۲۲ اردیبهشت ۱۳۹۵
-----------------------------------------
type_unknown
-----------------------------------------
کارگردانان نفت و رانت
-----------------------------------------

                    گروه سیاست: پدیده بابک زنجانی اگرچه مشهورترین پرونده ماجرای فروش نفت در دوران تحریم بود؛ اما تنها موضوع نبود. در همان سال هایی که زنجانی به طرزی عجیب وارد معاملات نفتی ایران شد، در بخش های دیگری از صنعت نفت و زیرمجموعه هایش نیز اتفاقات دیگری در حال رخ دادن بود؛ یکی از این زیرمجموعه ها شرکت تاسیسات دریایی بود که در میان پرونده عریض و طویل تخلفات این شرکت هم فقط ماجرای یک دکل گمشده به چشم آمد؛ اما اینها همه بود و این همه ماجرا نبود. شاید هنوز هم کسی نمی داند که به جز چهار وزیر و یک رئیس کل بانک مرکزی دوران احمدی نژاد، یک وزیر اسبق همان دولت که بعد ها در قامت نماینده مجلس، ردای پیگیری پرونده زنجانی را هم به تن کرد، خودش پای زنجانی را به وزارت نفت باز کرده بود.اینها مجموعه مطالبی است که امیرعباس سلطانی در آخرین روزهای نمایندگی اش در مجلس نهم و در گفت وگوی تفصیلی با «شرق» به تشریح آنها پرداخته است. مشروح گفت وگوی ما با سلطانی را در ادامه بخوانید. ابتدا دراین باره که قبل از تحریم ها مکانیسم فروش نفت ما چگونه بود، توضیح مختصری بدهید.قبل از تحریم ها به شکل خیلی راحت، شرکت نفت مستقیما با کشورهای مختلف و شرکت های بزرگی که وابسته به دولت ها بودند قرارداد فروش نفت را منعقد می کرد. این شرکت ها از کشورهایی مانند ژاپن و کره و هند تا کشورهای اروپایی بیش از 70 درصد نفت را به صورت مستقیم از شرکت نفت می خریدند و حدود 30درصد از نفت هم با واسطه شرکت های خصوصی فروخته می شد که حساب آنها کاملامشخص بود و پول هم به حساب شرکت نفت واریز می شد و چیزی خارج از این سیستم نداشتیم. بعد از تحریم ها به دنبال محدودیت هایی که به وجود آمد - من تاکید می کنم که به بهانه دورزدن تحریم ها و نه واقعا برای این کار- یک سری مفاسد بزرگ به وجود آمد. به هرحال ما تحریم را دور می زنیم که منفعتی برای کشور داشته باشد؛ اما در قضیه بابک زنجانی که به بهانه دورزدن تحریم ها، یک سلسله کارها صورت گرفته، تنها چیزی که عاید مملکت نشده منفعت بوده است. شما ببینید این فرد کیست؛ کسی که در سال 76 در بانک مرکزی سرباز بوده و در سال 90 بیش از 60 شرکت داخلی و خارجی به نامش ثبت شده است. ماجرای دلارفروشی او در زمانی که سرباز بانک مرکزی بوده چقدر صحت دارد؟در اینکه دلار می فروخته هیچ بحث و تردیدی نیست؛ اما اینکه رئیس وقت بانک مرکزی چنین موقعیتی را به او داده باشد، فکر نمی کنم صحت داشته باشد. این فرد با ارتباطاتی که در آن زمان در بانک مرکزی داشته و روابطی که با صراف ها پیدا می کند، چون در سیستم اداری و بانکی ما همان طور که معروف است و می گویند گاهی یک آبدارچی بیشتر از یک مدیر می تواند کار افراد را راه بیندازد، اینجا هم این فرد از موقعیتی که آنجا پیدا کرده بوده چنین استفاده ای می کند. با همه این تفاسیر بابک زنجانی قبل از تحریم ها چه موقعیتی از نظر اقتصادی پیدا کرده است؟به هرحال این فرد در ترکیه، تاجیکستان، مالزی و روسیه سرمایه گذاری هایی می کند؛ اما آنچه سوال ایجاد می کند، این است که چرا این فرد یک باره در یک مقطع زمانی خاص در ورزش و سینما، صداوسیما، بانک ها و اقتصاد کشور به سرعت می تواند به جایگاهی خاص برسد و در این فاصله بسیار کوتاه اموالش در کشورهای دیگر هم چند برابر می شود. نکته دیگری که باید در نظر گرفت این است که این فرد قبل از واردشدن به این مناسبات سطح بالادر کشور، یک بار به دلیل داشتن چک برگشتی به زندان رفته بوده، سابقه جعل اسناد داشته و سه شناسنامه هم داشته که خودش هم به داشتن این سه شناسنامه اعتراف کرده است. حالااینکه چنین فردی چگونه یکباره بدون درنظرگرفتن همه این سوابق سوء، در چنین سطحی از اقتصاد کشور دارای اختیارات می شود و به او اعتماد می کنند، یک سوال مهم است. چگونه با فردی که این سوابق را دارد، نه یک قرارداد، بلکه 12 قرارداد نفتی منعقد می شود؟ 12 کشتی نفت و میعانات به بابک زنجانی تحویل می دهند و سررسید آخرین چکی هم که از او می گیرند، پایان سال 2012 میلادی بوده است و هیچ تضمین بانکی ای هم از او گرفته نمی شود. مبلغ کل این قراردادها چقدر بوده است؟کل مبلغ این 12 قرارداد، 4،1 میلیارد دلار بوده که حدود 2.7 میلیارد دلار آن برنگشته است. ادعای او و وکلایش این است که یک واسطه بوده، نفت را منتقل کرده و پول هم تا زمانی برگشته و از یک زمانی به دلیل تحریم ها بلوکه شده است.این ادعا را ایشان وقتی در کمیسیون انرژی حاضر شد هم مطرح کرد و گفت من نه خریدار بودم و نه فروشنده، درحالی که همین نامه ای که خطاب به نمایندگان مجلس و دادستان نوشته و در آن خواسته خود را بی گناه نشان دهد، بهترین سند برای نقض ادعای قبلی اوست، زیرا در همین نامه مشخص است که او خودش، هم خریدار بوده و هم فروشنده و هم واسطه. بابک زنجانی یک شرکت خارجی به نام «اینترنشنال سیف» داشته که سهم عمده آن به نام خودش است. او نفت را از شرکت نفت می خرد و به شرکت خودش می فروشد و این وسط حق دلالی هم می گرفته است. الان یک نفر بخواهد وام بگیرد از تمام بانک ها درباره اش استعلام می شود؛ اما بابک زنجانی را با همه این سوابقی که گفتیم، فرا می خوانند و با حضور چهار وزیر و شخص رئیس کل بانک مرکزی با او 12 قرارداد منعقد می شود و هیچ ضمانتی هم از او نمی گیرند. آیا می شود بانک مرکزی که به تمام اطلاعات بانکی افراد دسترسی دارد، نداند مشغول قراردادبستن با چه کسی است؟ این 12 قرارداد در چه مدتی منعقد شده؟حدودا در سه الی چهار ماه این قراردادها بسته شده و این همان ماه های اولیه سال 91 بوده است. به هرحال این مسئولانی که با زنجانی قرارداد بسته اند و با او جلسه داشته اند، نمی توانند بگویند نمی دانستیم که او چه کسی بوده و چه سوابقی داشته است. چطور می شود که چهار وزیر و رئیس کل بانک مرکزی یکباره سراغ این فرد می روند؟ او باید از جایی به این افراد معرفی شده باشد. معرف زنجانی چه کسی بوده است؟من دراین باره مستندی ندارم و فقط به صورت شفاهی شنیده ام که با نامه آقای احمدی نژاد به وزیر نفت معرفی شده است. به هرحال اولین سوال ما این است که چرا چنین قراردادی با چنین فردی بسته شده است. خب آقای قاسمی که در آن زمان وزیر نفت بوده، می گوید فروش نفت به شدت کاهش پیدا کرده بود و با اتخاذ روش هایی که احتمالامنظورشان همین قراردادهاست، توانستیم دوباره میزان زیادی نفت در سال 91 بفروشیم و این را در ردیف افتخارات دوران وزارت خود در شرایط تحریم به حساب می آورند.این عذر موجهی نیست؛ چون در همان زمان افراد و شرکت های بزرگی برای همین کار پیش قدم شدند که سوابق سوئی نظیر سوابق بابک زنجانی را نداشتند اما هیچ کدام موفق نشدند. اینکه چرا این مورد خاص این گونه پذیرفته می شود ابهامات را بیشتر می کند.دعوای شرکت نفت با زنجانی الان فقط منحصر به همان باقی مانده پول نفت است؟خیر. علاوه بر آن، شرکت نفت مبلغ یک میلیاردو 400 میلیون دلار هم پول به بابک زنجانی پرداخت کرده تا به پیمانکاران نفتی پرداخت کند. از این مبلغ هم زنجانی فقط 600 میلیون دلار را به پیمانکاران پرداخت کرده و بقیه پول هم دست اوست؛ یعنی به جز پول نفت و میعانات گازی، 800 میلیون دلار هم اینجا بالاکشیده و غیر از این موارد، بازهم پول هایی به او پرداخت شده است. این پرداخت ها با چه مجوزی بوده؟ مگر شرکت نفت می تواند بدون اخذ مجوز، به هرکس با هر عنوانی هرچقدر پول خواست، بدهد؟بالاخره همان کسانی که او را به این موقعیت رسانده بودند و چنین اعتمادی هم به او داشتند، این اختیار را هم داشته اند که در قالب های مختلف به او پول بدهند و مستندات این پول ها هم موجود است. شما قبلاهم با عنوان دست های پشت پرده پرونده زنجانی از این افراد یاد کرده اید. اخیرا هم به ما گفته بودید که این دست های پشت پرده، پرونده ضراب و زنجانی و سعید مرتضوی را هدایت می کنند. سخنگوی قوه قضائیه هم اعلام کرده اگر شما دراین باره مستندی دارید باید ارائه کنید. شما درباره پشت پرده مشترک ضراب و زنجانی و مرتضوی سندی دارید؟ابتدا لازم است دراین باره یک مقدمه بگویم و آن هم اینکه برای شکل گیری فساد باید یک مثلث تشکیل شود که یک ضلع آن رانت، ضلع دوم رانت ساز و ضلع سوم رانت خوار است. بدون مبارزه هم زمان با هرسه ضلع فساد، نمی شود با فساد مبارزه کرد. حالابا ذکر این مقدمه به پرونده زنجانی نگاه می کنیم. اینجا بابک زنجانی رانت خوار است. خب بگویند رانت ساز این پرونده چه کسی بوده است؟ خود بابک زنجانی در کمیسیون انرژی گفته و نوار آن هم موجود است که می گوید من را به بانک مرکزی دعوت کردند و وزیر اطلاعات، وزیر صنعت، معدن و تجارت، وزیر نفت، وزیر اقتصاد و رئیس کل بانک مرکزی دو ساعت پشت درهای بسته مذاکره کردند و بعد گفتند باید این قرارداد را ببندید. من متهم های این پرونده را سه گروه می دانم؛ اول دولتی ها اعم از وزرا و مسئولان دیگر که الان کاری به عمدی یا سهوی بودن تقصیرشان ندارم. دوم خود بابک زنجانی و اطرافیانش مانند ضراب و سوم شبکه بانکی. شما اگر درباره یک جلسه غیرعلنی دادگاه بابک زنجانی و حرف هایی که در آن جلسه زده شد، اطلاع داشته باشید، متوجه می شوید که پشت پرده ها چه بوده است. اعترافات زنجانی در آن جلسه غیرعلنی خیلی چیزها را معلوم می کند. او به نام کسانی اشاره کرده که هیچ حکمی برای آنها صادر نشده است. آقای اژه ای چندین بار گفته اند که زنجانی با بیرون و برخی افراد ارتباط داشته است. من می گویم همان افراد هم با افراد دیگر ارتباط دارند و پیداکردن این ارتباطات خیلی دشوار نیست. شبکه بانکی تقصیری جدا از دولتی ها دارد؟بله. وقتی مسئولان بانک مسکن می آیند در کمیسیون انرژی و از بابک زنجانی دفاع می کنند معنایش چیست؟ نوارهای کمیسیون انرژی موجود است. وقتی بابک زنجانی به همراه نماینده های بانک ها به کمیسیون آمده بودند، نمایندگان بانک ها از شفاف سازی و بیان واقعیت طفره می رفتند. آیا ممکن است شبکه بانکی نقشی در این پرونده نداشته باشد؟ من درباره اظهارنظر آقای اژه ای فقط می گویم که دولتی ها و شبکه بانکی در کجای این پرونده هستند و تکلیف شان چه می شود؟ الان بابک زنجانی و چند نفر از شرکایش محاکمه می شوند. ولی تکلیف کسانی که این قراردادها را بسته اند چه شد؟گفته اند که این افراد به عنوان مطلع احضار شده اند و از آنها تحقیق به عمل آمده و اتهامی متوجهشان نبوده است.خب این مشخص است که وقتی به من تلفن بزنند و بگویند چرا این قرارداد را بستید، می گویم برای دورزدن تحریم ها بوده است. اما باید بپرسند که ما تحریم را دور می زنیم که چیزی عاید کشور شود، شما بگویید با این نوع دورزدن تحریم ها چه سودی به کشور رسیده است؟ اینها را شفاف سازی کنند. الان در این پرونده به جز شمس و فلاح، مثلاآقای جشن ساز هم دستگیر شده و او به عنوان فردی که قرارداد را بسته نقش اساسی داشته است. اما اینها همه یک دسته هستند و دسته دیگر تکلیفش معلوم نیست. آقای جشن ساز براساس تصمیم همان جلسه چهار وزیر با زنجانی، قرارداد را بسته؟قراردادها با دستور وزیر نفت وقت بسته شده است. ایشان کجای پرونده است؟ من کاری با مصداق ندارم. می گویم یک نفر دستور داده و باید جایش در این پرونده مشخص شود. البته من واقعا از قوه قضائیه تشکر می کنم که خوب در موضوع مبارزه با فساد مداخله کرده اند و بخشی از اشکالات هم به این دلیل است که حجم فسادها خیلی زیاد است. اما حرف من این است که باید با هر سه ضلع برخورد شود و باید ریشه خشکانده شود تا باز هم بابک زنجانی به وجود نیاید. باید بگویند که نقش آقای مرتضوی در کجای پرونده بابک زنجانی بررسی شده است؟ نه من و نه افکار عمومی نمی توانیم بپذیریم که آن چهار وزیر و مسئولان هیچ تقصیری در پرونده نداشته باشند. کاری به عمد یا سهوبودن ندارم، ولی بی تقصیر دانستن مسئولان وقت را کسی نمی تواند قبول کند. در کیفرخواست آمده که زنجانی از شرکت نفت و تامین اجتماعی کلاهبرداری کرده است. اگر این اتهام ثابت شود، طبیعتا گفته می شود که افرادی مثل وزیر نفت وقت یا مرتضوی تخلفی نداشته اند و زنجانی سر آنها کلاه گذاشته است.برای اینکه موضوع روشن تر شود من شما را به دفاعیات آقای زنجانی ارجاع می دهم. چرا ایشان در همه دفاعیات خود اصرار دارد که از شخص آقای احمدی نژاد و مسئولان دولت قبلی دفاع کند و مدام مشغول حمله کردن به مسئولان دولت فعلی است؟ دفاعیات او چرا سیاسی است؟ او اصلادرباره کیفرخواست صحبت نمی کند. به نظام و دولت و اشخاص و وزرای فعلی تهمت زد و هنوز هم حکم اعدام را باور نکرده و همه چیز را به مسخره گرفته است. چرا الان او که مثلادر معرض اعدام است، همچنان دروغ می گوید و سرکار می گذارد؟ آیا واقعا یک محکوم به اعدام می تواند این قدر بی خیال باشد؟ استنباط من این است که او از جایی حمایت می شود که تحت هیچ شرایطی حاضر به همکاری نیست. شما این را بدانید که بابک زنجانی فقط ویترین است، این چیزهایی که در دفاعیاتش گفته و همه را نادان فرض کرده و خودش را یک آدم باهوش و توانا جازده را اگر شما باور دارید، من باور ندارم. او تنها یک ویترین برای مافیایی است که این ماجرا را هدایت می کند. با توجه به تاکیدی که روی ارتباط ضراب و زنجانی دارید، موضوع بازداشت ضراب در آمریکا را چگونه تحلیل می کنید؟شما سفر ضراب به آمریکا و بازداشت او را تصادفی قلمداد نکنید. الان آمریکا به ضراب به عنوان یک طعمه نگاه می کند و می تواند برای پس دادن او مطالبه هایی مطرح کند. یا اینکه از ضراب علیه نظام اعتراف هایی بگیرد. این درحالی است که ما می توانستیم در ترکیه ضراب را کنترل کنیم. بابک زنجانی را هم نمی شود جدا از ضراب دید، چون ضراب از مدیران شاخص زنجانی بوده است. من گزارش کاملی از مجموعه معاملات و مراودات زنجانی و ضراب را آماده کرده ام که تا دو هفته آینده آنها را تکمیل می کنم و به طور کامل در اختیار قوه قضائیه قرار خواهم داد.این مسائل در معامله طلاو پول شویی و خیلی مسائل دیگر در کشور ترکیه است. اگر چنین پشت پرده ای وجود دارد و این شبکه تا الان پنهان مانده، شاید به نفعش باشد که زنجانی اعدام شود و پرونده بسته شود و کسی هم سراغ پشت پرده ها نرود. پس چرا باید به زنجانی تضمین بدهند و خیال او را از بابت اعدام نشدن راحت کنند؟این تفسیر شماست. باید ببینید که بین خود آنها چه بده بستان هایی وجود دارد و چه وعده هایی بینشان ردوبدل شده است. البته ممکن هم هست این اتفاق بیفتد و این اطمینانش هم ناشی از این باشد که بازی خورده است. در واقع الان که قوه قضائیه به خاطر بازگرداندن اموال، مشغول مدیریت موضوع بابک زنجانی است، ممکن است آنها هم زنجانی را فریب داده باشند و او را به این باور رسانده باشند که ما از اعدامت جلوگیری می کنیم، اما در نهایت یک روز ببینید که حکمش اجرا شده است. چون درصورت اعدام زنجانی خیلی از سرنخ ها هم کور می شود و از این رو کار قوه قضائیه در اداره کردن موضوع جای تقدیر دارد. اما به هرحال بی خیالی او نسبت به حکم اعدام طبیعی نیست.می خواهم درباره نقش نظارتی مجلس و رابطه اش با این پرونده هم بپرسم. ما به یاد داریم که تا چند روز قبل از بازداشت زنجانی، رئیس کمیسیون اصل نود مجلس مصاحبه می کرد و می گفت زنجانی مشکلی ندارد و مبلغ بدهی او را هم کمتر از مقداری که الان هست عنوان می کرد. در روزهایی که این قراردادها بسته می شد و این پول ها و کشتی های نفتی به زنجانی واگذار می شد، مجلس چه می کرد؟ در کمیسیون انرژی هم به جز شما و آقای دهدشتی، ندیدیم شخص دیگری پیگیری کند.یکی از نقاط ضعف مجالس و به خصوص مجلس فعلی، نداشتن نظارت بوده است. نظارت بر اجرای صحیح قانون درست انجام نشد و یک سری از دستگاه های نظارتی هم سهل انگاری داشتند. اگر مجلس فعلی و قبلی به وظیفه ذاتی نظارت خود درست و کامل عمل می کرد، الان با این حجم از فساد روبه رو نبودیم. چرا از این معاملات و اتفاقات پرهزینه ای که در دولت قبل در شرکت تاسیسات دریایی افتاد تحقیق وتفحص نکردید؟یکی از مشکلات ما در تحقیق وتفحص ها این است که هیات رئیسه می گوید هر تحقیق وتفحص بین 300 تا 400 میلیون تومان هزینه دارد و بودجه این کار را نداریم. دومین مشکل ما هم خود نمایندگان هستند. چون برخی از تحقیق وتفحص ها تصویب می شد، اما نمایندگانی که تقاضای تحقیق وتفحص را امضا کرده بودند، با لابی هایی امضای خود را پس می گرفتند. البته من نمی گویم که لابی ها برای منافع فردی بوده و ممکن است برخی ها برای حل معضلات و مشکلات حوزه انتخابیه خود تعامل هایی کرده باشند، اما به هرحال این مسائل جلوی تحقیق وتفحص ها را می گرفت. درنهایت هم وقتی تحقیق وتفحصی انجام می شد، یا مثل بنیاد شهید، جلوی قرائتش به شکلی گرفته می شد یا مثل تامین اجتماعی قرائت می شد، اما در عمل به جایی نمی رسید. الان شما بروید و ببینید تحقیق وتفحص از اوقاف چه شد و چگونه منتفی شد.یا مورد دیگر تحقیق وتفحص از هلال احمر بود که من خودم پیگیر آن بودم. دو سال قبل، من و آقای هروی نامه آن را نوشتیم و مهم ترین مسئله ما هم اساسنامه هلال احمر بود که دستشان را برای خیلی از کارها باز می گذارد. یک سری ریخت وپاش هایی هم بود که باید جواب می دادند و می خواستیم دوره 12ساله منتهی به دو سال قبل را بررسی کنیم. هیات رئیسه که گفت پولی بابت این نداریم و جالب این است که هلال احمر آن قدر مطمئن بود ما نمی توانیم این تحقیق وتفحص را انجام دهیم که حتی وارد لابی هم نشدند و اصلابی خیال بودند. خب اگر در این مسائل، مجلس نقش نظارتی خود را محکم و بدون اشکال ایفا کرده بود، در قضیه بابک زنجانی هم می شد انتظار داشت که همین طور عمل کند. اما دیدیم در پرونده بابک زنجانی کار داشت به سمتی می رفت که از دل همین مجلس برخی اظهارنظرها این گونه القا می کرد که زنجانی بی گناه است و ما مقصر هستیم. شما در پیگیری این پرونده، خودتان با مشکلی مواجه شدید یا اینکه می گویید نزدیک بود مقصر جلوه داده شوید، به خاطر همان اظهارنظرهای حمایتی برخی نمایندگان است؟ببینید ما وقتی در کمیسیون جلسه داشتیم و نمایندگان بانک ها آمده بودند، بانکی ها علنا حمایت می کردند و می گفتند ایشان بدهی خود را پرداخت کرده است. درکل من این ایراد را به مجلس گذشته و فعلی (هشتم و نهم) وارد می دانم که محکم برخورد نکرد و اگر برخورد می شد، موضوع زنجانی در نطفه خفه می شد. درباره قرارداد فروش نفتی که با نیروی انتظامی بسته شد هم بعدا در گزارش تفریغ بودجه گفته شد پول آن هم برنگشته است. اصولاچگونه در شرایطی که وزارت نفت نمی تواند نفت بفروشد، نیروی انتظامی قادر به این کار بوده است؟به هرحال آنها ابزارها و امکان هایی داشتند که وزارت نفت نداشت و به همین دلیل اتفاقا خیلی هم خوب نفت را می فروختند. درباره شرکت تاسیسات دریایی و خرید دکل و خط لوله ها چه پیگیری هایی انجام داده اید؟تاسیسات دریایی از جاهایی است که فوق العاده مشکل داشته، بحث آن هم فقط یک دکل نبوده است. شرکت تاسیسات دریایی مبالغ زیادی بابت خرید چند دکل به یک شرکت چینی پرداخت و شرکت چینی هم به تعهد خود عمل می کند و دکل ها را آماده می کند. اما قسط بعدی پول از طرف ایران پرداخت نمی شود و الان شرکت چینی نه تنها پیش پرداخت سنگین ما را ضبط کرده بلکه به دلیل عمل نکردن ایران به تعهداتش از ما شکایت کرده و مطالبه یک غرامت سنگین هم کرده است. یعنی الان ما نه تنها دکل ها را نگرفته ایم بلکه پیش پرداخت داده ایم و تازه باید مبلغ هنگفتی هم برای زیان عمل نکردن به قرارداد بپردازیم. در این پرونده از یک سو آقای طاهری به عنوان مدیرعامل تاسیسات دریایی در مظان اتهام است، از طرفی او می گوید شیرانی که مشاور طاهری بوده، به همراه شریک خود یعنی طباطبایی او را دور زده اند و شیرانی هم همه تقصیرات را بر گردن طباطبایی می اندازد و طباطبایی هم می گوید شیرانی و طاهری مقصر هستند. شما چه نظری درباره تخلفات تاسیسات دریایی دارید؟من دراین باره دو بار در رادیو با آقای طاهری مناظره داشته ام و بدون تردید می گویم در این قضیه، نقش اول را خود آقای طاهری دارد. آن دو فرد دیگری که نام بردید، به طور غیرمستقیم دخیل هستند ولی کارگردان اصلی خود آقای طاهری است و هر سه نفر مشغول راه اندازی جنگ زرگری هستند. این سه نفر با هم دوست و شریک و هم منافع هستند و افکار عمومی را بازی می دهند. آقای طاهری و همین دو نفر که تیم او بوده اند، آن قدر رندانه این پرونده را مدیریت کرده اند که همه افکار عمومی تنها درگیر یک دکل پنجاه میلیون دلاری شد، دکلی که با هزینه های جانبی و نقل و انتقالاتش برای ما 92 میلیون دلار هزینه داشت و هیچ وقت هم به ایران نرسید. اما عمق تخلفات تاسیسات دریایی خیلی بیش از اینها بود و قضیه چندین دکل بود که همچنان هم مطرح است. تلاش هایی برای تحقیق وتفحص در این پرونده هم شد که ناتمام ماند. علت ناکامی تحقیق وتفحص هم همان بحث بودجه بود؟نامه تحقیق وتفحص نوشته و چند جلسه مقدماتی هم برگزار شد اما در نهایت گفتند چون سرمایه این شرکت متعلق به صندوق بازنشستگی است و اموال دولتی محسوب نمی شود، نمی توانیم وارد تحقیق وتفحص درباره آن شویم. درباره تاسیسات دریایی وزیر نفت سابق چه نقشی دارد؟این بحث از نظر من سیاسی و جناحی نیست. بلکه براساس همه مستندات، منشا این اتفاقات در دولت قبل بوده است. الان اگر یک اتفاق در حوزه راه ها بیفتد، وزیر راه را احضار می کنیم و از او توضیح می خواهیم. حالامن کاری به شخص آقای قاسمی ندارم، اما به هرحال ایشان وزیر نفت بوده است. من بارها مورد توهین و تهدید قرار گرفته ام و به من می گویند این آقای قاسمی که آن قدر آدم سالم و موجهی است، تو چرا علیه ایشان حرف می زنی؟ من حرفم این است که هیچ مشکل شخصی با آقای قاسمی ندارم و می گویم هرکسی که آن زمان وزیر نفت بوده، مسئول است. من اعتقاد داشتم حداقل کاری که باید وزرای دولت قبل در این پرونده می کردند، عذرخواهی از مردم بود. اینکه میلیاردها دلار پول در پرونده زنجانی و تاسیسات دریایی از کشور خارج شود و بعد از چند سال همچنان درگیر این باشیم که چه کسی مقصر است و پول کجاست، خیلی قابل قبول به نظر نمی رسد. چطور می شود که نه معلوم است پول ها کجاست و نه معلوم است به جز این چند اسم مثل بابک زنجانی، چه کسانی در این فساد عظیم شراکت داشته اند؟پول ها که لااقل در پرونده بابک زنجانی معلوم است کجاست و به اندازه کافی اموال وجود دارد. در تاجیکستان و مالزی و ترکیه اموال کافی وجود دارد. او هم می گفت در تاجیکستان در حسابش پول هست، اما وقتی کارشناسان رفتند با اسناد و حساب سازی های جعلی روبه رو شدند.در تاجیکستان او روابط خاصی با مسئولان ارشد سیاسی این کشور داشت و در جشن تولد زنجانی، رئیس جمهور تاجیکستان حاضر می شد. زنجانی وقتی به کمیسیون انرژی آمد و البته آن روزها حتی یک درصد احتمال نمی داد که بازداشت شود، خیلی چیزها را خیلی راحت می گفت. بعد از به زندان رفتنش هم در نامه ای که برای نمایندگان نوشته، به راحتی دراین باره حرف زده و من بخش هایی از نامه اش را برای شما می خوانم تا خودتان قضاوت کنید: «اینکه من را به شرکت برق تبریز وصل می کنند دروغ است. رابطه من با تامین اجتماعی چهار میلیارد یورو پولی است که قبل از تحریم گرفته و حالاکه تحریم شده ایم می گوید قبول ندارم». او بعد به مسائل بانک مسکن اشاره می کند اما در نهایت به رابطه خود با رئیس جمهور تاجیکستان اشاره می کند و می گوید چون من با او رقصیده ام، به من ایراد می گیرید. زنجانی دراین باره می نویسد: «تنها تقصیری که من دارم، یک حرکت ناموزون در تاجیکستان است که از نظر من تقصیر نیست. شب تولدم بود، رئیس جمهور تاجیکستان دستم را گرفت و چند لحظه تکانی به خود دادم. خب چه باید می کردم؟ آیا باید آن وسط سینه می زدم؟ آیا جز من کسی تاکنون به خودش تکان نداده است؟ فرق من با شما این است که فیلم شما بیرون نیامده و فیلم من بیرون آمده است. من که نمی توانستم آنها را ارشاد کنم. اما حالایاد گرفته ام که دقت بیشتری کنم و معذرت می خواهم که در این مورد ناراحت شده اید!» بابک زنجانی هیچ گاه به هیچ کس راست نگفت و بیش از دو سال است که دارد همه را سر کار می گذارد. اینکه وزیر قبل از آقای قاسمی، یعنی آقای میرکاظمی، در مجلس نهم به ریاست کمیسیون انرژی رسید، تاثیری روی عملکرد این کمیسیون و نحوه برخوردش با تخلفات نفتی دولت احمدی نژاد نداشت؟خود آقای میرکاظمی در ورود بابک زنجانی به بخش نفت، نقش پررنگی داشت. اما در میانه راه این نقش تغییر کرد. این ممکن است به دلیل اختلاف نظر و اختلاف سلیقه ای باشد که آقای میرکاظمی با نفر جانشین خود یعنی آقای رستم قاسمی داشت؟ یعنی وقتی مدیریت آن جریان از آقای میرکاظمی به آقای قاسمی رسید، آقای میرکاظمی در کمیسیون انرژی شروع به افشای ماجرا کرده است؟من هم در میان صحبت هایی که ردوبدل می شد، به این موضوع رسیده ام که رابطه آقای میرکاظمی و آقای قاسمی خیلی حسنه نبود. بنابراین نمی توانیم بگوییم که در کمیسیون انرژی مثلاآقای میرکاظمی کاری به نفع آقای قاسمی انجام می داد. ولی در ابتدای ورود زنجانی به حوزه نفت، نقش داشت. اما در ادامه در افشای آن هم نقش داشت. ولی درباره سایر مسائل وزارت نفت دوره احمدی نژاد مثل ماجرای سوآپ نفتی که خود آقای میرکاظمی مسئولش بود، هیچ گاه در کمیسیون انرژی مجلس نهم بحثی مطرح نشد؟خیر، اصلابحثی دراین باره مطرح نشد. به نظر من آن موضوع یک اشتباه بزرگ بود و ضرر هنگفتی به کشور وارد کرد و الان اسناد و مدارک آن موجود است و معلوم است که بابت آن تصمیم دوره وزارت آقای میرکاظمی، چه ضرر و زیانی متوجه مملکت شده است. بحث سوآپ جزء سهمیه کشورها محسوب نمی شد و چندصدهزار بشکه در این فرایند بده بستان می شد و سود خوبی برای کشور داشت. ما با ملغی کردن آن قرارداد یک بازار بزرگ را از دست دادیم و من این را از اشتباهات بزرگ و محرز آقای میرکاظمی در دوره وزارتشان می دانم. و هیچ وقت مجلس این موضوع را بررسی نکرد؟در دوره دولت قبل که هیچ بحثی نشد. از وقتی دولت جدید روی کار آمد، یکی، دو بار در جلسات غیررسمی کمیسیون دراین باره صحبت شد و اطلاعاتی به ما دادند و ما متوجه شدیم غیر از فرصت اقتصادی خوب و طلایی که از دست رفته، زیان دیگری نیز متوجه ما شده است. چراکه الان با استناد به رفتار ما در آن قرارداد، ایران را کشوری غیرپایبند به تعهدات و قراردادها معرفی می کنند و این در بستن قراردادهای جدید هم برای ما مشکل ایجاد می کند. نکته هایی از ماجرای زنجانی به روایت اسناد دادگاهبراساس کیفرخواستی که توسط نماینده دادستان در دادگاه قرائت شد، به صراحت عنوان می شود که بابک زنجانی تا پیش از دولت دهم (دولت دوم محمود احمدی نژاد)، درواقع یک تاجر بسیار معمولی بوده که البته با سوابقی مانند چک برگشتی طعم زندان را هم چشیده بود. در همین زمینه آنچه در جلسات سیزدهم و پانزدهم دادگاه زنجانی مطرح شد، حاوی مطالب مهمی است. هم بابک زنجانی به نقش وزرای احمدی نژاد اشاره می کند و هم وکیلش. بابک زنجانی می گوید: «زمانی به کشور خدمت کردم و پول های انتقال ناپذیر را در آن هنگام انتقال دادم. من عملادر سیستم بین المللی، پول شویی کرده ام. مصوبه ای در بانک مرکزی به تصویب رسیده است که می گوید با FIIB همکاری مالی داشته، پول بدهید و پول بگیرید که در این مصوبه دست کم امضای دو وزیر وجود دارد». در جلسه پانزدهم دادگاه هم، رسول کوهپایه زاده، وکیل زنجانی، می گوید: «آنچه به عنوان استفاده از رانت و دست های پشت پرده از آن یاد می شود، مربوط به مصوبه ای با امضای سه وزیر و رئیس وقت بانک مرکزی است. موکل من که در تنظیم این مصوبه نقشی نداشته است».در دومین جلسه دادگاه فساد نفتی، نماینده دادستان در قرائت کیفرخواست متهم فساد نفتی گفت: «پس از آنکه زنجانی به «س.ج.س» متصل می شود، این فرد موضوع را با وزیر نفت وقت در میان می گذارد و او بابک را تایید می کند. مصوبه هفتم تیر 91 با امضای حسینی، وزیر اقتصاد، غضنفری، وزیر صنعت، معدن و تجارت، رستم قاسمی، وزیر نفت و محمود بهمنی، رئیس کل بانک مرکزی در دولت دهم و واریز 14،5درصد منابع ارزی حاصل از فروش نفت به حساب بانک «FIIB» سکوی پرتاب زنجانی شد». نماینده دادستان در ادامه قرائت کیفرخواست کلاهبرداری از شرکت نفت را دوران انفجار سرمایه بابک زنجانی خواند که این دوران مربوط به سال های 91 و 92 است، در این دوران وزیر نفت سابق، متهم ردیف اول را به عنوان سرمایه گذار تایید می کند و او مدعی می شود که مالزی و چین دارای مخازن بزرگ نفتی اند و درخواست انبار نفت در این کشور ها را دارد که امور بین الملل قضاوت نفت درخواست وی را بدون وجود قرارداد قبول نمی کند.غلامرضا صادقی قهاره، وکیل شرکت HK، در هشتمین جلسه دادگاه گفت: «بر اساس گزارش سازمان بازرسی، اینکه سه وزیر و رئیس وقت بانک مرکزی، بانک FIIB را بدون شناخت کامل به رسمیت شناخته اند، یک کار غیرمنطقی بوده و باوجود اینکه 26 مردادماه سال 91 زمان سررسید اعتبار اسناد بوده و زنجانی دوم دی ماه سال 91 از سوی اتحادیه اروپا تحریم می شود اما همواره به عمد در پرداخت پول ها تاخیر می کرد و پس از تحریم هم گفت که چون تحریم شده نمی تواند پولی پرداخت کند. بابک زنجانی برای اینکه اعتماد شرکت نفت را جلب کند، به گواهی اشخاص ثالث یعنی وزیر وقت صنعت، وزیر وقت اقتصاد و رئیس وقت بانک مرکزی متوسل شد و آنها برای پرداخت وجوه مربوط به شرکت میکو نزد بانک FIIB مصوبه ای را امضا کردند».مهدی شمس زاده، متهم ردیف دوم پرونده فساد نفتی، در جلسه نوزدهم دادگاه می گوید: «زنجانی در تاریخ 25 فروردین ماه سال 91 با نامه بانک ملت به لوزان سوئیس رفت و با نظر «ک. د» و «س. ج» و به دلیل آشنایی ای که از قبل با وزیر وقت نفت داشت، تاییدیه اخذ کرد». شایان ذکر است که در موارد بسیاری در دادگاه سخن از ارتباط زنجانی و دو متهم دیگر با معاون اقتصادی وزارت اطلاعات دوره حیدر مصلحی به میان آمد.
                