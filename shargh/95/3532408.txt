سه‌شنبه ۲۴ اسفند ۱۳۹۵
-----------------------------------------
type_unknown
-----------------------------------------
زندگی خصوصی احمدی نژاد به روایت دامادش
-----------------------------------------

                    گروه سیاست: آخرین بار سه سال پیش با «شرق» مصاحبه کرده بود. آن زمان هنوز رئیس بیمارستان فیروزگر بود. این روزها به دانشگاه شهید بهشتی بازگشته است و درعین حال جامعه شناسی هم می خواند. همان زمان با پدر همسرش و حلقه فکری نزدیک به او اختلاف فکری داشت و بابت همین هم از دولت رفت. به نظر می رسد بعد از جامعه شناسیی خواندن این اختلاف تشدید هم شده است. جامعه شناسی، داماد احمدی نژاد را به اصلاح طلبان نزدیک تر کرده است. این چیزی است که البته خودش می گوید. هم زمان با بازگشت دوباره احمدی نژاد و اطرافیانش به عرصه سیاست و فضای رسانه ای با مهدی خورشیدی، داماد او هم گفت وگو کردیم. آقای احمدی نژاد در جریان مصاحبه شما هستند؟ از خانه بیرون می آمدید در مسیر به ایشان نگفتید؟من تقریبا شخصیت مستقلی دارم. افکار و اندیشه های خودم را دارم، البته به ایشان هم احترام می گذارم. البته انتقادات خاص خودم را هم دارم، شما که بهتر می دانید. پس در جریان مصاحبه شما نیستند.نخیر. هنوز هم با هم در یک ساختمان زندگی می کنید؟ طبقه سوم بودید؟نخیر من طبقه اول هستم. آخرین بار ایشان را چه موقع دیدید؟دیشب دیدم. عده ای از مردم سر کوچه بودند و ایشان هم داشتند نامه های مردم را بررسی می کردند. هنوز هم همان حفاظت ها و گیت بازرسی سر کوچه ایشان هست؟بله طبیعتا برای هر شخصیتی هست برای ایشان هم هست. چون مراجعه کنندگان ایشان احتمالابیشتر است این حفاظت ها هم برجسته تر می شود. الان آقای احمدی نژاد چند تا نوه دارند؟چهارتا. من یک بچه دارم. یک دختر. یکی از پسرهای آقای احمدی نژاد یک فرزند دارد و یکی دیگر دو فرزند. آقای مشایی چند نوه دارد؟دو نوه. در این چهار سال آقای احمدی نژاد چه می کردند؟ تغییر یا برنامه خاصی در زندگی شان رخ داده است؟اگر منظورتان از نظر سطح زندگی و اقتصادی و رفاه است، نه، واقعا تغییری نداشته. از همان اول یک سطح ثابتی برای زندگی اش تعریف کرده و تا الان هم همین جور بوده است، اما اگر از نظر کار سیاسی، اجتماعی و فرهنگی مدنظرتان باشد، طبعا مشغله رئیس جمهور خیلی بیشتر است نسبت به کسی که رئیس جمهور نیست. الان خب مشغله شان کمتر است و روزهایی که دانشگاه نیستند به دفترشان که ولنجک است می روند. اگر اشتباه نکنم دوتا نصفه روز در دانشگاه تدریس دارند. چه شد که شما در دفتر ایشان در ولنجک مشغول نشدید؟ از شما نخواستند بروید یا خودتان نرفتید؟بالاخره داستان من این طور بود که بعد از اینکه شغلم در بیمارستان و مجمع تشخیص مصلحت را تحویل دادم کلامشغول کارهای پژوهشی شدم. استخدام دانشگاه شهید بهشتی بودم و به همان جا هم بازگشتم. در کنار آن شروع به ادامه تحصیل در حوزه جامعه شناسی کردم و الان در حال کار روی پایان نامه کارشناسی ارشد هستم و می خواهم امتحان دکترا بدهم. در همان دانشگاه شهید بهشتی؟نخیر، دانشگاه آزاد. تقریبا خیلی گرفتار کار مطالعاتی شدم. علاقه مندی شما به رشته جامعه شناسی ارتباطی با هشت سال دوره ریاست جمهوری آقای احمدی نژاد داشت؟ یعنی اتفاقات آن سال ها باعث شده که شما به دنبال این بروید که بخواهید جامعه را بیشتر بشناسید؟سوالتان قشنگ بود. (با خنده) من فکر می کنم برخی رشته ها مغفول مانده اند. اساس خیلی از مشکلات ما در جامعه است. باید ساختارهای جامعه و پدیده های اجتماعی را مطالعه کنیم. برای اینکه بتوان پدیده ای مانند انتخابات را به درستی پیش بینی کرد، باید عمق جامعه و رای دهندگان و عقاید و تحولات مردم را بررسی کرد. الان ما دچار آسیب های شدید اجتماعی هستیم. آمار طلاق و بی کاری و ازهم پاشیدگی خانواده ها و بزهکاری و آمار تجاوز خیلی بالاست. چرا کسی به اینها توجه ندارد. باید کمی واقعی به مسائل جامعه نگاه کرد، نه ذهنی. من یک فلاش بک بزنم به عقب و زمانی که رئیس بیمارستان فیروزآبادی بودم. در آن زمان ما بیش از آنکه کار درمانی بکنیم باید کار مددکاری می کردیم. من باید یک هفته در میان گزارش به نیروی انتظامی یا دادگاه می دادم که یک نوزادی در بخش زایمان رها شده است. با مواردی طرف بودم که وقتی یادم می آید حالم بد می شود و تاسف می خورم. خیلی به فکر فرورفتم که جامعه ما به کجا می رود. رشته جامعه شناسی با عقبه ای 200 یا 300 ساله خیلی در کشور ما مغفول مانده است؛ رشته ای که اساس آن از غرب بوده است، ولی ما هیچ وقت درست به آن نپرداخته ایم یا آن را با فلسفه مخلوط کردیم که مردم نفهمند یا با نظریه ها. خیلی آن را با مردم قاطی نکردیم. اینها جرقه هایی بود که باعث شد من آموختن این رشته را شروع کنم و خیلی خوشحالم. روی تغییر نگرش من خیلی موثر بود. تغییر نگرش شما به جامعه؟کلاروی مسائل مختلف. نگاهم خیلی عمیق تر شد. درباره این تغییر نگاهتان باهم صحبت می کنید؟بله من حرف هایم را به ایشان می زنم. موافق هستند با شما؟خب. شما که می دانید. (باخنده) پس نگاه آقای احمدی نژاد با شما خیلی فرق دارد؟خیلی فرق دارد. به راهکاری هم رسیدید؟من می گویم زیاد به شعار نپردازیم. ببینیم چه خبر است. واقعی نگاه کنیم. رئالیسم باشیم، ایده آلیسم نباشیم. ایشان به نظر شما خیلی ایده آ لیست است؟این مشکلی است که کلاداریم. اخبار حوادث در جامعه ما عادی شده است و راحت از کنار مسائلی مثل قتل و حوادث می گذریم. آدم خیلی ناراحت می شود که دختربچه ها و پسربچه ها در تهران باید کار کنند. چرا به آنها پرداخته نمی شود؟ یک کمی بیاییم داخل کشور را کندوکاو کنیم. اگر اینجا را درست کنیم، خیلی چیزها درست می شود. اگر زمانی که آقای احمدی نژاد رئیس جمهور بود، جامعه شناسی خوانده بودید و دریافت هایتان را به ایشان منتقل کرده بودید بهتر نبود؟من نوع نگاهم کاملامتفاوت است. نگاهشان به آسیب های اجتماعی چگونه است؟باید خود ایشان جواب دهد. من با تمام انتقاداتی که به ایشان دارم، اما می دانم ایشان همیشه نگران و ناراحت است. البته درباره روش درست کردن آسیب ها من و ایشان شاید متفاوت فکر کنیم. من نظر خودم را دارم و ایشان نظر خودشان را. من یک نکته را بگویم و خیال شما و خودم را راحت کنم. از نظر فکری به اصلاح طلبان خیلی نزدیک ترم تا اصولگراها. در فحوای بحث ها حتما متوجه شده اید. اصلاح طلبان به نظرم از نظر سازوکار تشکیلاتی و ازخودگذشتگی خیلی جلوتر از اصولگراها هستند. اما آقای احمدی نژاد خودش را اصولگرا نمی داند و اصولگرایان هم ایشان را اصولگرا نمی دانند.اصلاح طلبی عقبه و اندیشه ای دارد. برخی می گویند اصلاح طلبی مبنای سیاسی دارد. من سیاسی اش را قبول ندارم. یک نحله باید مبتنی بر فکر و اندیشه باشد. وقتی من می گویم از نظر فکری به آنها نزدیک ترم یعنی می گویم رسوب های فکری من به آنها نزدیک تر است. چون مبنا اندیشه است نه سیاست. اینکه می گویم آقایان اصلاح طلب به چارچوب های تشکیلاتی خیلی معتقدترند، شاید به خاطر آن اتحاد اندیشه و فکر است. من خیلی واضح می گویم این اندیشه اگر اینچنین است، اندیشه من هم این است و من اصلاح طلبم. اما این طرف من چارچوب فکری منسجمی نمی بینم، به خاطر همین وقتی می خواهم بگویم آقای احمدی نژاد اصولگراست یا نیست «دوبه شک» هستم. البته ریشه فکری ایشان خیلی شبیه تر است به اصولگرایان. شما به دانشگاه ایرانیان هم رفت وآمد دارید؟نه.این قدر سرم شلوغ است که فرصت نمی کنم. پس روز درخت کاری آقایان هم نبودید.نخیر. فیلمش را دیدید؟بله. واکنش ها به آن بخش که آقای مشایی می گوید من کلادرختم چه بود؟در مورد این موضوع به خصوص که گفتید صحبت نکردم و فرصت هم نشد. کسی از اطرافیانتان واکنشی نداشت؟چرا. چه بود؟واکنش ها را شما می دانید چه بود دیگر (با خنده). واکنش خود شما چه بود؟من بودم این کار را نمی کردم. سلیقه من این گونه است. اصلاآقای مشایی و آقای بقایی را می بینید؟بالاخره آقای مشایی رفت وآمد خانوادگی دارند و می بینیم. آقای بقایی را هم گاهی می بینم. می دانستید آقای بقایی قرار است نامزد شوند؟نه، من هیچ اطلاعی نداشتم. خیلی غیرمنتظره فهمیدم. باورم هم نمی شد. دانشگاه بودم، یکی از دوستانم چند بار تماس گرفت با من، اس ام اس زد که کار واجبی با تو دارم. زنگ زدم ببینم چه کاری دارد، گفت آقای بقایی نامزد شده است. اول فکر کردم شوخی می کند یا اطلاعاتی ندارد یا اطلاعاتش ناقص است. یعنی اصلازمزمه اش را هم نشنیده بودید؟نه اصلامطلع نشده بودم. بعد از دو ساعت یکی از دوستان مجدد زنگ زد و در تلگرام عکس بیانیه ورود آقای بقایی به انتخابات را برایم فرستاد. آقای احمدی نژاد چند هفته قبل اعلام کرده بود که از کسی در انتخابات حمایت نمی کند و بعد ولی آن فیلم منتشر شد و آقای مشایی آمد گفت که آقای بقایی به آقای احمدی نژاد اشبه تر است تا من... شما قبول دارید که کسی آن اعلام عدم حمایت را باور نمی کند؟جواب شما در سوالتان هست. یک مقداری هم چالش زاست. به نظر شما آقای بقایی بیشتر شبیه آقای احمدی نژاد است یا آقای مشایی؟هرکسی شخصیت خاص خودش را دارد. هرکدام از ماها با افرادی رفیق می شویم که هم نوع و هم نظر هستیم. تا حالافکر نکردم به این موضوع. بسیاری معتقدند رابطه آقای مشایی و احمدی نژاد نوعی مرید و مرادی استنه من این را قبول ندارم. آقای احمدی نژاد شخصیت مستقل خودش را دارد. به نظر می رسد تحرکات اخیر ایشان و آقای بقایی و مشایی حامل این پیام به حامیانشان است که جریان ما زنده است و حتی اگر من نوعی نتوانم وارد انتخابات بشوم، این به معنی مرگ جریان ما نیست.این طبیعی است هر جریانی دنبال پویایی خودش است. آیا شما در جریان دیدار ایشان و رهبری بودید؟در جریان جزئیات آن نبودم. قبل از رسانه ای شدن آن می دانستید؟بله، شنیده بودم اما درباره جزئیات با کسی صحبت نکرده بودند. اصلادرباره دیدارهایشان با رهبری من بعید می دانم با کسی صحبت بکنند چون دیدار محرمانه است. به نظر می آید که آقای احمدی نژاد دنبال این است که سال 1400 وارد انتخابات شود و این بار که آقای احمدی نژاد منع شده اند از آمدن، حمایت از بقایی به مشایی سپرده می شود تا در صورت ردصلاحیت بقایی، هزینه آن روی ایشان بار نشود.حقوق شهروندی هر کسی هست که نامزد بشود. البته شاید من اگر جای آقای بقایی بودم، این کار را نمی کردم. تا سال 1400 هم ممکن است اتفاقات زیادی رخ بدهد. هنوز قابل پیش بینی نیست. خبر داشتید امسال می خواستند بیایند؟خب درخواست ها از ایشان هم زیاد بود. طیف طرفدارانشان درخواست زیاد داشتند. خود شما می خواستید ایشان دوباره نامزد شوند؟من این قدر درگیر کارهای خودم بودم که شاید کمتر به این موضوع فکر کرده باشم. اگر نامزد شده بودند، به ایشان رای می دادید؟ من دوست دارم به دور از تعصب حرف بزنم. هرکسی یک سری ارزش هایی برای خودش دارد و از آن چارچوب نگاه می کند. می خواهم بدانم شما که جامعه شناسی می خوانید، فارق از اینکه داماد آقای احمدی نژاد هستید، حاضرید دوباره به ایشان رای بدهد؟باید فضای انتخاباتی را ببینم. پس اگر ایشان نامزد شود شما به او رای نخواهید داد؟خیلی صفر و صدی نگاه می کنید. من وارد نمی شوم. مگر رای دادن غیر از صفر و صدی است؟ شما یا به یک فرد رای می دهید یا نمی دهید.رای مخفی است. بعد هم هنوز آن انتخاباتی که صحبت می کنیم، شرایطش فراهم نشده است. من ترجیح می دهم جواب ندهم؛ در ضمن در انتخابات شورای شهر هم می خواهم شرکت کنم. با فهرست اصلاح طلبان می خواهید بیایید؟بالاخره من گفتم به آنها نزدیک ترم. صحبتی هم با آنها کرده اید؟نه؛ هنوز صحبتی نکرده ام؛ چون به تازگی تصمیم گرفته ام. اما عقایدم به آنها نزدیک است. دلیل شورای شهر آمدنم هم همین مسائل اجتماعی است. شاید از برخی اصلاح طلبان هم اصلاح طلب تر باشم. با آقای احمدی نژاد صحبت کردید؟بله، ایشان مخالف بودند. چرا؟ اعلام کرده بودند هیچ کسی از طرف من وارد نمی شود و من حمایت نمی کنم. همان زمان ها که آن بیانیه را دادند. این بحث مال آن زمان است.دلتان نمی خواست جای آقای بقایی یا مشایی بودید؟نه. جای خودم خیلی هم خوب است. اندیشه های خودم را خیلی دوست دارم. عوضش خودم هستم. اگر عضو شورای شهر بشوید با مدل وام ازدواجی که آقای احمدی نژاد داد، موافقید؟(در اینجای بحث، دوست آقای خورشیدی وارد بحث می شود و می گوید هرکاری می کنید پول شویی نکنید. آیا مثلا700 میلیارد دلار پول نفت در زمان آقای احمدی نژاد درست مدیریت شد؟) منم موافقم که خوب مدیریت نشد. شما نمی دانید چه اتفاقی برای آن همه پول افتاد؟خود ایشان حتما جواب هایی دارد؛ اما نظر شخصی من هم این است که خوب مدیریت نشد. بحث سر این است که مثلااین پول خرج مسکن مهر شد. من می گویم کلامگر چقدر پول خرج مسکن مهر شد؟ متر بزنید. عدد بزنید. یا مثلامی گویید که صرف بنگاه های زودبازده شد. خب چقدر؟ همه را از آن 700 میلیارد تومان کسر کنید. مدیریت منابع ما مشکل داشت. با خودآقای احمدی نژاد صحبت نکرده اید که این پول نفت چه شد؟چرا گفته ام؛ اما خب خیلی اختلاف نظر داریم. من توجیهات ایشان را قبول ندارم. به ریز صحبت نکرده ایم؛ اما همین بحث مسکن مهر است یا ساخت وسازهاست. بحث پروژه هاست. البته زمان ایشان ساخت وساز خیلی رونق داشت. روی بحث بابک زنجانی چه نظری دارند؟ایشان اصلاآن را منتسب به خودشان نمی دانند. البته به تازگی یک کلیپی از آقای زنگنه دیدم و خیلی متعجب شدم. این حرف هایی که ایشان زد به نظرم درست نبود. باید هر دو طرف حرف هایشان را حضوری بزنند. در مقام داوری نیستم ولی می خواهم بگویم ادعای بزرگی مطرح کردند که باید پیگیری شود.زمانی که آقای احمدی نژاد شهردار بودند، شاهد یک سری هزینه های بدون سند بودیم. اگر وارد شورای شهر شوید، پرونده های آن زمان را دوباره بررسی می کنید؟اگر موکلانم به من رای بدهند، من موظفم خواسته ها یشان را پیگیری کنم. در ضمن ان جی او ها باید به عنوان یک ناظر عمل کنند. باید پیگیر وعده ها و حقوق مردم از طرف کسی باشند که وعده داده و رای آورده است. خاصیت قدرت این است که دنبال بسط و دائمی کردنش است. اگر ان جی اویی از شما خواست که ماجرا را پیگیری می کنید. قطعا اگر از من طلب شود، من پیگیری و حقیقت را پیدا می کنم و به هر نتیجه ای برسم آن را اعلام می کنم؛ فکر نمی کنم مصلحت سنجی دیگر جایی داشته باشد. توییتر آقای احمدی نژاد را دیده اید؟حقیقتش نه. ولی شنیده ام که ایشان به توییتر ورود کرده اند و یکی، دو پیام تصویری در تلگرام درباره آن دیدم. اتفاقا چند نفر از دوستانم به من زنگ زده بودند که علیرضا پسر ایشان توییت کرده که 15 اسفند خبری قرار است منتشر شود، من می خواستم از علیرضا سوال کنم ولی باور می کنید فراموشم شد. آقای احمدی نژاد کلاس زبان می روند؟بله. توییت هایشان را خودشان می نویسند یا ادمین توییتر دارند؟به نظرم خودشان می نویسند چون ایشان مقاله به انگلیسی می نویسند. برای این می پرسم که یکی، دو فایل تصویری از ایشان در اینترنت هست که نشان می دهد آقای احمدی نژاد خیلی انگلیسی شان خوب نیست.ایشان عضو هیئت علمی دانشگاه است و آزمون های تافل و آیلتس را هم گذرانده و یک دوره هم کلاس زبان رفتند؛ سه، چهار سال. آموزشگاه زبان می روند یا معلم خصوصی دارند؟خصوصی. همان خانمی که معلم زبان آقای مشایی و بقایی بود؟خیر؛ اصلامعلم ایشان خانم نبود. در جریان نامه ایشان به ترامپ بودید؟بله در سایتشان دیدم. پس فکر کنم همه اتفاقات مربوط به ایشان را بعد از رخ دادن متوجه می شوید.
                