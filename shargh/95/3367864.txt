سه‌شنبه ۱۱ خرداد ۱۳۹۵
-----------------------------------------
type_unknown
-----------------------------------------
سرنوشت مینو خالقی امروز مشخص می شود
-----------------------------------------

                    گروه سیاست: چهار روز از آغازبه کار رسمی مجلس دهم گذشته و هنوز تکلیف کرسی منتخب سوم اصفهان در این مجلس مشخص نیست. وزارت کشور اعتبارنامه مینو خالقی را که حالانامش تبدیل به یکی از چالش های مهم انتخابات مجلس دهم شده، به مجلس نفرستاده است. وزیر کشور در روز افتتاح مجلس، باز هم بر تفاوت نظر وزارت کشور و شورای نگهبان در این باره تاکید کرد و گفت مسئله را به مراجع ذی صلاح و مجلس برای ارائه استفساریه ارجاع داده است. اما این اظهار نظر وزیر کشور برای نمایندگان کافی نیست و حالاکه بررسی اعتبارنامه منتخبان اصفهان، به شعبه دوم بررسی اعتبارنامه ها سپرده شده، از این شعبه سخنان جدیدی به گوش می رسد.علی اسدی، نماینده شهربابک و دبیر شعبه دوم بررسی اعتبارنامه ها، روز گذشته در گفت وگو با «ایلنا»، درباره موضوع اعتبارنامه خالقی گفته است: «در جلسه پیشین آقای فتحی، نماینده مردم تهران که حقوق دان هستند، موضوعاتی را در جلسه مطرح کردند.در آن جلسه کاظم جلالی و محمد دهقان هم حضور داشتند و قرار شد در آینده نزدیک درباره این موضوع تصمیم گیری شود». به این ترتیب باید منتظر جلسه امروز شعبه دوم بررسی اعتبارنامه ها باشیم تا تصمیم نهایی نمایندگان درباره اعتبارنامه خالقی مشخص شود. مجلس نام مینو خالقی را به شعبه دوم فرستادمحمدجواد فتحی که روز یکشنبه در گفت وگو با «شرق»، از پیشنهاد بررسی اعتبارنامه خالقی در صحن مجلس خبر داده و گفته بود این پیشنهادش در شعبه دو در حال بررسی است، دیروز هم در گفت وگو با «تابناک» در این باره توضیحات بیشتری داده و گفته است: «در فرم هایی که مجلس به شعبات داده و بر اساس تقسیم بندی شهرها در جلو شهر اصفهان داخل پرانتز پنج نفر ذکر شده است ولی برگه اعتبارنامه خالقی را به شعبه ارسال نکرده اند، بنابراین برداشت من این است که مجلس به شعبه این صلاحیت را می دهد که وارد این قضیه شود اما دوستانی در شعبه بودند که اعتقاد داشتند زمانی که برگه اعتبارنامه ارسال نشده است، نباید وارد بحث شوند». اینکه مجلس نام خالقی را به عنوان منتخب اصفهان به شعبه دو ارسال کرده، خبری امیدوارکننده است و حالافتحی با استناد به این تصمیم مجلس، درباره اینکه ارسال نشدن برگه اعتبارنامه چه تاثیری بر تصمیم نهایی خواهد داشت، نیز گفته: «اعتقاد من این است که برگه اعتبارنامه خانم خالقی طریقیت دارد ولی موضوعیت ندارد؛ به عبارت دیگر یک سند تشریفاتی است و به نظر می رسد اگر مجلس به هر طریقی بتواند احراز کند که شورای نگهبان یا شورای نظارت استان صحت انتخاباتی را اعلام کرد، وزیر کشور باید طبق نص صریح قانون که نیاز به هیچ تفسیری ندارد، اعتبارنامه را به مجلس ارسال کند. حال اگر به هر دلیلی وزارت کشور این اعتبارنامه را ارسال نکرده است، این در حدود اختیارات مجلس است که باید از وجود صلاحیت خود پاسداری کند». نماینده حقوق دان تهران که یکی از گزینه های جدی فراکسیون امید برای احراز ریاست کمیسیون قضائی و حقوقی مجلس دهم نیز هست، در ادامه سخنان خود تاکید کرده که منظور او دفاع از شخص خالقی نیست و بر دفاع از حقوق مردم و صلاحیت های مجلس اصرار دارد. او در این باره گفته: «این موضوع ربطی به خانم خالقی یا هر کس دیگری ندارد و بسیاری از نمایندگان حتی یک بار هم ایشان را ندیده اند و حتی از پرونده وی نیز اطلاعی ندارند و بحث تنها مربوط به صلاحیت قانونی مجلس است. حال ممکن است بعد از بررسی پرونده، اعتبارنامه ایشان رد شود اما این مهم نیست؛ تنها موضوع مهم در اینجا حوزه اختیارات مجلس است که باید از آن پاسداری شود». ورود هیات حل اختلاف وجاهت قانونی نداردفتحی همچنین با بیان اینکه هنوز رسما از سوی هیات حل اختلاف، نظری درباره موضوع مینو خالقی اعلام نشده، گفته است: «شورای حل اختلاف نیز یک شورای مشورتی است و به نظر می رسد ورود این شورا به این موضوع نیز وجاهت قانونی ندارد؛ بنابراین در این مورد خاص باید از دو روش استفاده کرد؛ یا باید خود رهبری در این مورد نظر دهند که تاکنون چنین اتفاقی رخ نداده یا مطابق آنچه قانون گفته است و ماده 8، 52 و 73 قانون اساسی صراحت دارد که رسیدگی به این موضوع جزء وظایف مجلس شورای اسلامی است؛ ضمن اینکه آیین نامه داخلی مجلس نیز به این موضوع اشاره مستقیم دارد». این نماینده در پاسخ به این سوال که اگر بعد از رای گیری در شعبه، این موضوع با موافقت نمایندگان حاضر در شعبه مواجه شد چه اتفاقی می افتد، گفت: خودبه خود موضوع در صحن مطرح می شود و اگر در صحن کسی اعتراض داشت، پرونده به شورای تحقیق ارجاع داده می شود و بعد از آن روال قانونی خود را طی خواهد کرد. فتحی در پاسخ به این سوال که چقدر احتمال انجام این پروسه وجود دارد، گفت: «با توجه به این نحوه انتخابات و رایزنی های پشت پرده و این بده بستان های پنهانی که صورت می گیرد، هیچ چیزی تضمین شدنی نیست و هیچ احتمالی را من نمی توانم برای آن در نظر بگیرم. ولی ما به عنوان وکلای ملت قسم خورده ایم که از حقوق مردم و استقلال مجلس دفاع کنیم و استقلال مجلس این است که کسی از بیرون نتواند وارد حریم مجلس شود و حدود اختیارات آن را تضییع کند. در این مورد خاص هم قانون صراحت دارد و در حدود اختیارات مجلس است». همچنان امیدوار به رایزنیفتحی همچنین با بیان اینکه ما هر چقدر فکر می کنیم می بینیم که آمدن خانم خالقی به مجلس با همه چیزهایی که شورای نگهبان می گوید، مفسده کمتری داشت و کشور کمتر دچار این بحران می شد، تصریح کرده: «ما این موضوع را در جامعه بزرگ کردیم و کسانی را هم که خبر نداشتند باخبر کردیم، اساسا شارع نمی خواهد این چیزها در جامعه بزرگ نمایی شود و قبح آن از بین برود. کاری که انجام شد و این مسئله این گونه بزرگ شد و آقایانی برخی عکس ها را منتشر کردند، کاری بسیار غیراخلاقی و غیردینی بود و واقعا باعث تعجب می شود و به نظر من هیچ توجیهی برای این گونه اعمال وجود ندارد». فتحی البته در پاسخ به این سوال که فکر می کنید بحث استیضاح وزیر مطرح خواهد شد یا نه، گفته: «بعید است که این اتفاق رخ دهد، نمایندگان به دنبال ایجاد بحران نیستند و سعی می کنند موضوع را با رایزنی ختم به خیر کنند».
                