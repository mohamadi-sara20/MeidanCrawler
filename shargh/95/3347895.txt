سه‌شنبه ۷ اردیبهشت ۱۳۹۵
-----------------------------------------
type_unknown
-----------------------------------------
مرگ دلال بزرگ؛ طلب های نفتی در کما
-----------------------------------------

                    شرق: فروش نفت همیشه در انحصار شرکت ملی نفت بوده است و تنها مواردی که خارج از این چارچوب برای فروش نفت اقدام شده است، مربوط به بابک زنجانی و بنیاد ناجا می شود که هیچ کدام نتوانستند پول نفت فروخته شده را کامل برگردانند. البته در ماجرای بابک زنجانی شرکت نفت مستقیما قراردادی امضا نکرد و همه سازوکارها از مسیر شرکت نیکو انجام می گرفت. در ماجرای دوم نیز شرکت نفت برای فروختن نفت خام به سریلانکا که حاضر نمی شد مستقیما از ایران نفت بخرد، بنیاد تعاون ناجا را برگزید که عاقبت به گفته حمید حسینی، عضو هیات مدیره اتحادیه صادرکنندگان فراورده های نفت، گاز و پتروشیمی، بخشی از پول نفت فروخته شده از سوی بنیاد ناجا نیز در اختیار محمد سعید العقیلی بود و برنگشت و حالانیز که چند ماهی از مرگ العقیلی می گذرد، برگشت این پول ها حداقل در کوتاه مدت بعید به نظر می رسد. از طرف دیگر، شرکت نفت به برخی از طلب کاران خود نیز محموله های فراورده نفتی تحویل داده تا بفروشند و وجه آن را بابت طلب بردارند. پول بخشی از این محموله ها نیز وصول نشده است و در حقیقت از جیب طلب کاران شرکت نفت رفته است. حالاکه دولت یازدهم تاکید دارد فروش نفت فقط باید به وسیله وزارت انجام شود، ممکن است شرکت ها، نهادها و بقیه پیمانکارانی که پیش از این با شرکت ملی نفت همکاری کرده اند، در تلاش باشند از شرکت ملی نفت، نفت بگیرند و به مشتریان قدیمی خود بدهند. البته حسینی می گوید هیچ چیزی در ایران برای مدت طولانی جزء اسرار باقی نمی ماند و اگر اتفاقی در این حوزه افتاده باشد، عاقبت برملامی شود. به تازگی معاون اول رئیس جمهوری گفته در دولت قبل نهادها و افراد زیادی از وزارتخانه، نفت گرفته اند اما یک دلار از پول فروش آن را به دولت برنگردانده اند. شما اطلاع دارید چه نهادهایی از وزارت نفت، نفت می گرفتند؟بحث نفت با بحث فراورده های نفتی متفاوت است؛ فروش نفت همیشه در انحصار شرکت ملی نفت بوده و تنها سازمانی که با موافقت خود شرکت نفت در مقوله خریدوفروش نفت نقش بازی کرد و توانست از طریق قراردادهای بلندمدت منابع فاینانس بگیرد، شرکت «نیکو» بود. سال های سال یا خود وزارت نفت، نفت خام را می فروخته است یا شرکت نیکو. تنها مواردی که من می دانم خارج از این چارچوب، به مقوله فروش نفت خام وارد شدند، دو جریان بوده است؛ جریان اول بابک زنجانی بود که باز هم از کانال شرکت نیکو وارد شد، چراکه شرکت نفت به دلیل محدودیت هایی که داشت، حاضر نشد با بابک زنجانی قرارداد مستقیم بنویسد برای همین شرکت ملی نفت با شرکت نیکو قرارداد نوشت و شرکت نیکو محموله را به بابک زنجانی داد که متاسفانه پول آن برنگشت. ضمن اینکه شرکت نیکو هم در زمان تحریم، معاملاتی انجام داد که پول آن برنگشت مثل مبلغ حدود پنج میلیارددلاری که شرکت اینوک امارات داشت و به تازگی برگشت.مورد دیگر هم بنیاد تعاون ناجا بود که نفت خام را گرفت و عمدتا به سریلانکا صادر کرد. بنیاد توانست بخشی از پول را دریافت کند و بخشی از پول در اختیار محمدسعید العقیلی بود بعد از همکاری با ناجا وارد فهرست تحریم شد و پول برنگشت. یکی از تعاونی های سپاه هم به او محموله فراورده نفتی داده بود که فکر می کنم هنوز پولش را نگرفته باشد. العقیلی چند ماه پیش فوت کرد و تشکیلاتش= دچار مشکل شد و فکر نمی کنم با مشکلاتی که ایجاد شد موفق به پرداخت پول نفت شده باشد ضمن اینکه شرکت نفت، به شرکت های زیرمجموعه خود یا قرارگاه ها و جاهایی که از شرکت نفت طلب داشتند، محموله های میعانات گازی (Condensate) می داد که به جای طلب، در بازار معامله کنند. پول بعضی از این محموله ها هم برنگشت که البته مسئولیتش متوجه شرکت نفت نبود، چراکه با طرف حساب و پیمانکاران خود حساب وکتاب کرده و پول میعانات گازی که به واسطه ها، نهادها و ارگان ها داده بود، طلب آنها محسوب می شد. اگر بخشی از پول این محموله ها برنگشته است ضرری به دولت و وزارت نفت وارد نشده، بلکه شرکت های پیمانکاری و طلبکاران شرکت نفت متضرر شده اند. در مورد فراورده ها، آیا نهادهایی بوده اند که خارج از بحث تسویه بدهی های شرکت نفت فراورده صادر کنند؟فروش فراورده های نفتی شرایط سهل تری دارد و دست شرکت نفت هم در این باره بازتر بود، چون انحصاری در بحث فراورده ها وجود ندارد. در زمان تحریم ها به دلیل اینکه هم کشتی رانی و شرکت نفت و هم فروش فراورده تحریم بود، شرکت نفت مجبور می شد با جاهای مختلف ازجمله صندوق های بازنشستگی، حتی شرکت های متعلق به بانک ها و نهادها کار کند. شرکت نفت در این زمینه با بسیاری از طرف ها کار کرده و فکر نمی کنم در این معاملات متضرر شده باشد. به هرحال شرایط تحریم برای شرکت نفت و برای کسانی که خریدار این محموله ها بوده اند، مطلوب و رضایت بخش نبوده است. چون از یک طرف مجبور بودند کرایه حمل بیشتری بپردازند و از طرف دیگر هزینه نقل و انتقال پول را هم متحمل می شدند علاوه بر اینها، مجبور بودند قیمت هایی پایین تر از قیمت دیگران پیشنهاد دهند. طبیعتا این شرایط مطلوب هیچ کس نیست. روابط بانکی و کشتی رانی و بیمه و حمل ونقل تحریم بوده و ریسک بالای تجارت، برخی را دچار ضرروزیان کرد. اگر طرف های ایرانی وارد بحث فروش نفت و فراورده شدند، به دلیل تحریم ها بود و اگر تحریم ها نبود قطعا شرکت های داخلی چندان امکانی برای ورود در تجارت نفتی نداشتند. در دادگاه بابک زنجانی، وکیل وزارت نفت در جواب وکیل زنجانی گفته بود افراد زیادی نفت گرفتند تا بفروشند اما فقط بابک زنجانی پول را برنگردانده است، به نظر شما این مسئله بر این دلالت ندارد که شرکت نفت به افراد و نهادهای بیشتری نفت می داده تا بفروشند؟از این ادعاها زیاد است. به هرحال من به عنوان کسی که از طریق اتحادیه و روابط تجاری، از این بازار اطلاع دارم، اگر کسی محموله نفت خام گرفته بود اطلاع داشتم. احتمالااین محموله ها میعانات بوده است. مثلافلان بانک از شرکت نفت طلب داشته و به جای ان میعانات گرفته است اما اینکه کسان دیگری نفت خام برداشته باشند، به نظرم درست نیست. کسانی هم بوده اند که فراورده نفتی صادر کنند و پول آن را پس ندهند؟نه. محموله ای به کسی نداده اند که نتواند پولش را پس بدهد. فقط یک مورد بود که صندوق بازنشستگی نفت محموله گرفته بود و پول برنگشت که عاقبت پولش از جیب صندوق بازنشستگی نفت رفت. در این ماجرا اگر کسی پولی برداشته و فرار کرده، از جیب صندوق بازنشستگی نفت رفته است، نه از جیب شرکت نفت. به جز این هم من خبر ندارم کسی از شرکت ملی نفت فراورده گرفته و پولش را پس نداده باشد. علاوه بر این اگر کسی محموله ای گرفته حتما تضمین های بانکی داشته است یعنی بانک ها او را معرفی و ضمانت کرده اند که فراورده گرفته است. من خبر ندارم شرکت نفت از کسی در بحث فراورده ها متحمل زیانی شده و ادعایی داشته باشد. در حرف های آقای جهانگیری آمده است «از روز اول این دولت گفتیم فروش نفت فقط با وزارت نفت است و هر چه فشار آوردند، ما روی این موضوع پافشاری کردیم.» چه کسانی فشار می آورند که نفت، خارج از وزارت فروخته شود؟در اصلاحیه اساسنامه شرکت نفت، دو وظیفه برای شرکت نفت قائل شده اند؛ یکی عملیات راهبری بالادستی نفت و دیگری بحث خرید و فروش آن. بنابراین نفت همیشه در انحصار شرکت نفت بوده است. البته ممکن است شرکت ها، نهادها و بقیه پیمانکاران، خریدارانی برای نفت خام داشته اند و پیگیری کرده باشند که از شرکت نفت، نفت بگیرند و به خریدارانشان بدهند، چون بعضی خریداران خارجی هنوز آمادگی معامله مستقیم با شرکت نفت را ندارند و ریسک این معامله را نمی پذیرند. آنها ترجیح می دهند از کسانی غیر از شرکت ملی نفت، خرید کنند. ممکن است از این موارد بوده که شرکت نفت هم همکاری نکرده باشد. اگر فروش نفت در انحصار شرکت نفت است، پس چطور ناجا نفت خام صادر کرده است؟سریلانکا یکی از خریداران نفت خام ایران بود که حاضر نمی شد از کانال ایران خرید کند و به دلیل تحریم ها ترجیح می داد از طریق دیگر شرکت ها نفت بخرد. شرکت نفت نیز امکان اینکه شرکت دیگری را پیدا کند که بتواند نفت اعتباری به آن بدهد تا به سریلانکا بفروشد نداشته بنابراین بنیاد ناجا را برای این کار انتخاب کرده است. از طرف دیگر، معاملات نفت به راحتی قابل پیگیری و شناسایی بوده، برای همین هم بلافاصله العقیلی شناسایی و تحریم شد. به نظر شما کسانی نیستند که بخواهند شرکت نفت را وادار کنند از روشی مانند شرکت نیکو به آنها نفت بدهد؟نیکو که خودش هم وارد فهرست تحریم شد و عملادر دو، سه سال گذشته نقشی در معاملات نفتی نداشته؛ شرکت نفت هم شرکت دیگری را جایگزین آن نکرده است. این امکان هست که افراد و نهادهایی در کار خرید نفت بوده باشند اما هنوز علنی نشده باشد؟بعید می دانم. هیچ چیزی در ایران برای مدت طولانی جزء اسرار باقی نمی ماند.
                