سه‌شنبه ۲۷ مهر ۱۳۹۵
-----------------------------------------
type_unknown
-----------------------------------------
دانشگاه علیه فساد
-----------------------------------------

                    شرق: مفهوم حق شهروندان بر شهر را که سال هاست مدیران دولتی در نطق های پرشورشان برای شهروندان به متن و حاشیه می برند، از جامعه دانشگاهی بیرون آمده و حالاکه دقیقا همین حق شهروندان بر شهر با موضوعی به نام فساد در مدیریت شهری به چالش کشیده شده، جامعه دانشگاهی و دانشجویانی که خود شهروندان همین شهر هستند، بنای پرسش و پاسخ بین خودشان و مدیران مرتبط و قاعدتا مسئول و پاسخ گو گذاشته اند. دانشکده علوم اجتماعی دانشگاه تهران پس از انتشار گزارش سازمان بازرسی درباره فروش املاک شهرداری تهران با دستور شهردار با تخفیف و تقسیط های خاص به تعاونی ها و 151 مدیر ارشد، بین سکوت در مقابل این موضوع (درست یا غلط) و واکنش نسبت به آن، گزینه دوم را انتخاب کرد تا به بازخوانی موضوع فساد در سیستم مدیریت شهری و برخی نمونه های شاخص آن بپردازد. در جلسه عصر دیروز که با حضور جمع زیادی از دانشجویان برگزار شد، فردین یزدانی درباره اقتصاد سیاسی فساد شهری و ابعاد آن در جامعه ما، حسین ایمانی جاجرمی درباره جامعه شناسی فساد شهری و محمود کاشانی درباره فساد قانونی در مدیریت شهری شهر تهران صحبت کردند. علاوه براین حسن پرسا، یکی از ساکنان محله هاشمی تهران، به عنوان نماینده مردمی که پروژه برج سیستانیکا محله شان را با بحران مواجه کرده بود و حالامتوقف شده است، درباره روند تخلفات این پروژه و عوارضی که برای مردم داشته است، صحبت کرد. البته قرار بود از ابتدای جلسه علیرضا جعفری که امضایش پای مجوز پروژه سیستانیکا به عنوان شهردار وقت منطقه 9 ثبت شده، در جلسه حضور داشته باشد، اما او با تاخیر در نیمه های جلسه، به جمع حاضران پیوست. تراکم فروشی، تعریفی جز ارتشا نداردمحمود کاشانی، استاد حقوق دانشگاه شهید بهشتی تهران، صحبت را با بررسی های حقوقی زمینه های فساد و قانونی کردن آن در سیستم شهرداری شروع کرد و به سابقه طولانی آن از قبل از سال 1370 و بعد از آن پرداخت. او تاکید داشت که غلامحسین کرباسچی برعکس شهرداران قبل از انقلاب، تخصصی برای شهردارشدن نداشت، اما با حمایت دولت وقت روی کار آمد و خیلی زود بنای فروش تراکم در تهران برای کسب درآمد را گذاشت. کاشانی بر موضوع توسعه متوازن در شهری مثل تهران تاکید کرد و گفت: کرباسچی در پایان دوره خود که با آن پرونده فساد تمام شد، باافتخار اعلام کرد که بودجه شهرداری تهران را از شش میلیارد تومان در سال 68 به 200 میلیارد تومان در سال 75 تبدیل کرده است. کاری که کرباسچی در این سال ها با تهران کرد شهرداران قبل از او هم می توانستند انجام دهند، اما نکردند، اما او انجام داد و بنای این فساد در فروش تراکم را گذاشت و تا امروز این روند ادامه دارد. او در ادامه به سهم فروش تراکم در کسب درآمد سالانه شهرداری تهران در چند سال اخیر اشاره کرد و گفت: سهم وجوه حاصل از تراکم از بودجه 15 هزار و 840 میلیاردتومانی شهرداری در سال 93، بیش از 9 هزار میلیارد تومان بوده است. این سهم در بودجه سال 93 که 17 هزار و 400 میلیارد تومان بوده، 10 هزار میلیارد تومان بوده و در بودجه 17 هزار و 800 میلیاردتومانی سال 95 هم بیش از 10 هزار میلیارد تومان بوده است. او تاکید می کند که همه این اعداد که به تصویب شورای شهر تهران رسیده است، قبلاباافتخار از زبان اعضای شورا رسانه ای شده است و این تراکم فروشی را افتخارشان می دانند و درعین حال دستگاه نظارتی که مسئول رسیدگی به چنین موضوعاتی است مقاومتی ندارد. کاشانی می گوید تراکم فروشی به معنی گرفتن پول برای زیرپاگذاشتن مقررات شهرسازی یا ایجاد تبصره ها و قوانین جدید و موازی، تعریفی جز ارتشا (رشوه خواری) ندارد. بحران های شهر تهران را دانشگاه ها بارها فریاد زده اندایمانی جاجرمی، مدیر مرکز مطالعات اجتماعی دانشگاه تهران، در ابتدای صحبت های خود به جلسات و مطالعاتی که در سال 1341 در دانشگاه تهران درباره مشکلات شهر تهران وجود داشته اشاره کرد و گفت: موضوع ترافیک، فقر، انواع آسیب ها و مسکن را از همان زمان گوشزد کرده اند، اما گویا در همه این سال ها گوش شنوایی وجود نداشته است. دانشگاه ها همیشه رسالت خود را برای هشداردادن درباره بحران های شهرها انجام داده اند؛ بارها درباره بروز نشانه های بحران در تهران به عنوان پایتخت صحبت شده، اما فساد راه خودش را می رود و متاسفانه نهادهای عمومی و دولتی در سوءاستفاده از مقام و مقررات نهایت سوءاستفاده را در این سال ها داشته اند. این استاد دانشگاه با تعریف فساد خرد، فساد سازمان یافته و فسادهای بزرگ، تاکید کرد که تهران با هر سه نوع این فسادها مواجه است، اما در مورد فسادهای بزرگ به مسئولان ارشد مدیریتی مربوط می شود، برخی مسئولان خودشان یک پای فساد هستند و به همین دلیل پیگیری موضوعات آن به حاشیه می رود. او برای تشریح بیشتر، فسادهای دربار پهلوی را مثال زد که در این سال ها به اندازه کافی تشریح و ملموس شده است.او در ادامه به مطالعه ای که سازمان شفافیت بین المللی درباره میزان و انواع فساد در کشورها و دولت ها تهیه کرده است اشاره کرد و گفت: بر اساس این مطالعه، رتبه ایران در سال 2015 از بین 168 کشور، 135 است و از نمره 100، نمره 27 را گرفته است. با این مطالعه که مورد تایید همه مسئولان است، ما در کشوری زندگی می کنیم که نسبت به مسئله فساد و درک فساد مشکلات زیادی دارد. او به مطالعه دیگری که برای شورای اجتماعی کشور تهیه شده است اشاره کرد و گفت: در این مطالعه که از 12 هزار و 500 نمونه در کل کشور تهیه شده است، موضوع اعتماد سازمانی سوال شده که رتبه شهرداری ها از کل 23 سازمان، رتبه 19 بوده است. در همین جدول مدارس، بسیج و بانک ها در رتبه اول تا سوم هستند.جاجرمی با بیان اینکه شهرداری تهران تا قبل از سال 1370 نهاد و مجموعه قدرتمند و مطرحی نبود اما از این دوره به بعد پارادایم ها تغییر می کند، گفت: اگر بخواهیم خود نگاه کنیم از این دوران موضوع حکومت های محلی شروع می شود اما در مواقعی چنین اتفاقی نمی افتد. از این دوران است که شهرداری خود را در موضوعات شهر و حتی کشور دخالت می دهد و از این زمان است که شهردار به خود اجازه می دهد دولت را به چالش بکشد و حتی دولت را نقد کند! این شرایط زمانی اتفاق می افتد که شهرداری با دارابودن پول به قدرت هم رسیده است و از این دوران به بعد، هم نیروی انسانی و دامنه عمل و هم پول دارد. این استاد دانشگاه به دو شعار تبدیل شهرداری از یک نهاد خدماتی به نهاد اجتماعی و کسب درآمد اشاره می کند و می گوید: متاسفانه شهرداری تهران در این سال ها به هدف اول نرسیده است و با تبدیل شهرداری تهران به یک بنگاه اقتصادی و درآمدی، مردم را از خودش ناامید می کند. فردین یزدانی نیز تاکید داشت که اگر امروز شهرداری تهران متهم به فساد است، این شرایط تنها مربوط به شهرداری نیست بلکه ترکیبی از دستگاه های دولتی و نهادهای عمومی در این فساد دخیل هستند. او به اتفاقاتی که از سال 70 در شهرداری تهران به واسطه حضور کرباسچی و حمایت دولت وقت از شهرداری تهران در تهران رخ داده است، اشاره کرد و گفت: این نگاه های نئولیبرالی اقتصادی که از همان سال ها شروع شد و هنوز هم ادامه دارد، با هدف کم کردن هزینه های دولت شروع شد و تاکید داشت که شهرداری ها و سایر نهادهای عمومی باید خودکفا شوند. در راه این خودکفایی هم راحت ترین کار، فروش شهر بود و سیستم شهرداری هم با تولید رانت برای شهر تغییراتی را ایجاد کرد که تا امروز ماندگار است. استدلال این آقایان این بود که رانت را تولید و بخشی از آن را برای شهر هم خرج می کنیم. یزدانی افزود: در طرح جامع شهر تهران که در دهه 80 تهیه آن را دولت و دستگاه نظارتی به شهرداری سپردند، کارشناسان زیادی از جمله من حضور داشتیم. در این طرح سقف جمعیت پذیری تهران را نهایتا 8،5 میلیون نفر اعلام کردیم اما برای آنچه شهرداری و شورای شهر تهران آن را رونق اقتصادی نامیدند، این رقم را به 10 میلیون نفر رساندند.استدلال یزدانی این است که از چند دهه قبل با برنامه تمرکززدایی از دولت، هزینه فساد در سیستم دولتی و نهادهای عمومی از جمله شهرداری ها هم پایین آمده است. او با مثالی گفت: خریدن و کنارآمدن با یک کارمند شهرداری راحت تر است یا یک وزیر؟ اگر از نگاه منتفعان و فعالان این حوزه سوداگرانه نگاه کنید، این روند مطلوب تر است. با ایجاد رانت جویی متکثر، کارها برای این شبکه راحت تر می شود. یزدانی به تذکر رئیس بانک مرکزی در سال 81 به شهردار تهران اشاره کرد و گفت: آن قدر روند فروش تراکم و دادن مجوزها و تغییر کاربری ها، بازار مالی و بازار مسکن را به هم ریخته بود که رئیس بانک مرکزی هم صدایش بلند می شود و از شهردار تهران می خواهد فروش تراکم را متوقف کند و این اتفاق برای مدتی می افتد.حسن پارسا، از اهالی محله هاشمی منطقه 9، در این جلسه با زبانی روان و خودمانی مشکلات برج سیستانیکا را تشریح کرد و گفت: اگر سایت معماری نیوز به داد ما نمی رسید، امروز این برج ساخته شده بود. او از زبان اهالی محله هاشمی، از یاشار سلطانی – مدیر سایت معماری نیوز – که درحال حاضر به دلیل انتشار گزارش سازمان بازرسی از فروش املاک شهرداری تهران در زندان است، تشکر کرد و او را شجاع و و ستودنی خواند و گفت: این خبرنگار صدای مردم شهر تهران است و ما نمی دانیم چرا باید در زندان باشد. او احساس مسئولیت کرد و با اخباری که منتشر می کرد، هزینه تخلف در شهر را زیاد کرد و ما نمی دانیم چرا صدایش را خاموش کرده اند. او در حال ارائه مستندات تخلفات پروژه سیستانیکا برای حاضران بود که نماینده شهرداری تهران وارد جلسه شد.علیرضا جعفری، نماینده شهرداری تهران در این جلسه که به عنوان شهردار وقت منطقه 9 پای مجوز این برج را امضا کرده است، در توضیحی گفت: ابعاد اقتصادی، اجتماعی، ترافیکی و فرهنگی این پروژه آن قدر کامل بود که اعضای کمیسیون ماده 5 نمونه آن را ندیده بودند. ما با این برج بیش از 83 پلاک و در مجموع 150 واحد فرسوده و ریزدانه را تجمیع کردیم. قبل از این پروژه هم شهردار قبلی به دلیل ریزش ها و نشست های بسیار در این محله، دستور خرید پلاک ها را داده بود و بسیاری از اقدامات ما بر اساس مصوبات مجلس و شورا در جهت نوسازی بافت های فرسوده بود.اما محمود کاشانی، در پاسخ به سوال حاضران در واکاوی علل چنین مسائلی، به نبود دموکراسی اشاره کرد و گفت: اگر نمایندگان مجلس و اعضای شورای شهر دغدغه مردم را داشتند و نمایندگان واقعی مردم بودند، نمی گذاشتند کرباسچی و امثال او در سال ها بعد برای شهر چنین تصمیماتی را بگیرند. من به شما می گویم که غیر از تحقیق و تفحصی که در زمان کرباسچی، مجلس از شهرداری تهران داشت؛ تا امروز صدایی از مجلس بلند نشده است. او در عین حال تاکید دارد که قانون شورایی که امروز اجرا می شود، برای 105 سال قبل است و با این انتخابات نمی توان برای شهر 14 میلیونی تهران انتخابات برگزار کرد. او می گوید علت اینکه شورا و شهرداری تهران نمی گذارند شمیرانات انتخابات جداگانه داشته باشد، این است که کل تراکم فروشی شهرداری تهران از مناطق موجود در شمیرانات است و در همه این اتفاقات شورای شهر که نماینده مردم است، سکوت می کند و ما در این سال ها شورای نمایشی و فرمایشی داشته ایم. به گزارش «شرق»، در اینجا نماینده شهرداری تهران به میان صحبت آمد تا درباره انتخابات و پروژه سیستانیکا توضیح دهد که حاضران این اجازه را به او ندادند و تاکید شد که جلسه درباره ریشه های فساد شهری است و با چنین ورودهایی، موضوع به انحراف کشیده می شود. در ادامه بحث جاجرمی با تاکید بر اینکه همیشه اندازه ای از فساد وجود دارد گفت: اینکه فساد کجا اتفاق می افتد، مهم است. اگر فساد در نفت باشد پذیرفتنی است؛ چرا که همیشه 20 تا 30 درصد سهم دلالان نفتی است؛ اما وقتی فساد با زندگی مردم و به بهانه توسعه شهری اتفاق می افتد، دیگر نمی توان از آن گذشت. آنچه ما می بینیم، این است که شهرداری ماهیت خدماتی خود را گم کرده و تبدیل به یک دستگاه تولید پول شده است و در این میان نظر مردم برایش اهمیتی ندارد. او به عنوان یکی از ساکنان شهرک اکباتان به تجربه زیسته خود از هجوم شهرداری تهران به 19 هکتار فضای سبز شهرک اکباتان اشاره کرد و گفت: این اقدامات شهردار تهران در این چند سال بیشتر به توسعه اقتصادی لیبرالیستی جهان سومی برمی گردد و نه توسعه لیبرالیستی کشورهای اروپایی. ما با لیبرالیسم دولتی امروز مواجه هستیم که از اموال عمومی به نفع خود ارتزاق می کند.درافتادن با شهرداری هزینه دارد.. . پس از جاجرمی، از پارسا درباره روند پیگیری مطالبات مردم محله هاشمی از مراجع مربوطه سوال شد و او هم با بیانی ساده و شفاف گفت: همه شما خوب می دانید که درافتادن با شهرداری، جنگ مغلوبه است. شکایت و پیگیری این مسائل کفش آهنی می خواهد، پول و وقت می خواهد، از زندگی شما را می اندازد یا اصلامثل یاشار ممکن است زندان بروید! واقعیت این است که ما نمی توانیم مقابله کنیم. شهرداری لابی و حامیان زیادی در قدرت دارد، اصلاهمین برج سازانی که هر روز با شهرداری مشارکت می کنند، با هزاران مدیر در ارتباط هستند و سفارششان را می کنند. پارسال وقتی یاشار در معماری نیوز درباره برج سازی آقای الف به نام شرکت سامسونگ نوشت، چه شد!؟ یاشار کار خودش را کرد و تخلف بزرگ این افراد را آشکار کرد؛ اما در نهایت کارشان را پیش بردند. یکی از دانشجویان که در پروژه های شهری با شهرداری و وزارت مسکن در ارتباط بود، از جاجرمی پرسید که ما در جریان تهیه طرح های فرهنگی و اجتماعی و زیست محیطی با تخلفات زیادی مواجه می شویم که نمی توانیم آنها را بروز داده یا منتقل کنیم، راه مقابله چیست!؟ شما چه می کنید؟ جاجرمی هم بدون تعارف گفت واقعیت این است که ما هم مقاومت نمی کنیم. او گفت: واقعیت این است که مدیران تصمیمی می گیرند و می خواهند همان تصمیم را خیلی زود برایشان توجیه کنیم و اگر این کار را نکنیم، دانشگاهیان و کارشناسان را با انواع پاپوش و تهدید و اخراج و... حذف می کنند. به همین دلیل است که کارشناسان معمولاسکوت می کنند؛ اما حرف ما که جای تامل دارد، این است که روحانی در این سال ها آجر روی آجر نگذاشت؛ اما در نهایت اسم او از صندوق در آمد، چرا؟ اما آنها که پروژه های زیادی ساختند، مردم خیلی از آنها استقبال نکردند؛ اگرچه ساخت و ساز جذابیت دارد، خیلی درآمد و قدرت هم به دنبال دارد؛ اما اگر رضایت مردم را در پی نداشته باشد، به درد نمی خورد. محمود کاشانی هم در پاسخ به این سوال که وقتی حتی نهادهای نظارتی هم درباره مسئله فساد آن طور که باید، ورود ندارند، چطور باید اعتماد مردم را حفظ کرد؟ گفت: اگرچه بسیاری از قوانین شهرداری ها تاریخ گذشته است؛ اما قوانین و آیین نامه های مالی و معاملاتی شهرداری تهران که مصوب مجلس است، همچنان برقرار است و باید رعایت شود. بر اساس همین قوانین فروش املاک شهرداری باید با مزایده باشد؛ اما این اتفاق درباره بسیاری از املاک از جمله املاک فروخته شده به مدیران رعایت نشده است. باید از شهردار تهران پرسید که با چه مجوزی املاک مردم را بدون مزایده و با کارشناس غیرمسئول و با تخفیف های ویژه فروخته است و بعد که رسانه ای فهرست این املاک را منتشر می کند، از او شکایت می کنند و او را به زندان می اندازند. او افزود: یاشار سلطانی هیچ سند محرمانه ای را منتشر نکرده است؛ اما برای او قرار وثیقه 200 میلیونی صادر کردند و بعد قرار وثیقه را تبدیل به جرم انتشار اسناد طبقه بندی شده و قرار بازداشت کردند.
                