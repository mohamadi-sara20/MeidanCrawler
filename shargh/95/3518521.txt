شنبه ۳۰ بهمن ۱۳۹۵
-----------------------------------------
type_unknown
-----------------------------------------
عمر هنرمندان پیوسته است
-----------------------------------------

                    بهمن عزیزم؛ سال های رفته ما همه مشترک است. عمری پیوسته که پاسدار زیبایی و تعهد بوده است از اینکه داریوش و سپس تو و می دانم ما... با هم دویده ایم و از نفس نیفتاده ایم همان است که در امتداد دانسته های خود هستیم، از جان و روح همیشه تهدیدشده ما می آید، سپاسگزارم که در این هوای گره خورده و ناپاک، با وجودی تابناک که از سر مهر می آید کنار هم می مانیم.ما سال هاست درد یکدیگر را تحمل می کنیم.خوشا که در شهر با آن هوای مسموم و مرگ زا یکدیگر را ملاقات می کنیم و لبخند می زنیم و هراسی ندرایم و از عشق می گوییم. ما در دل باد با شعله ای در توانمان روشنایی داریم. ما هیچ گاه لبخندهای متقلب نداشتیم و عشق به این سرزمین وسیع و اجدادی در ما ساکت و خاموش نشد. بهمن عزیز! من با دلهره و ترس و فقر به دنیا آمدم؛ مضطرب زندگی کردم و در مصیبت های فراوان و سیاه، دلداده و شادمان راه رفتم. ما با هم بودیم. آنچه نوشتیم و ساختیم سند لیاقت ما شد. سند لیاقت ما مردم اند. مردم به یاد می آورند که لبخندهای دردناک ما هم ممیزی می شد.بار دیگر در این دمادم عمر می خواهم... خدا بخواهد یکی، دو فیلم با سینما و خودم تنها باشم.سپاس از تو و یارانم که رفاقت را با تعهد عشق کردید.در این سیل رفتگی عمر صدای دوست به ملکوت رفته ما می آید. عباس کیارستمی را دلتنگیم. ما سال هاست درد یکدیگر را تحمل می کنیم.
                