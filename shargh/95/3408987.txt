چهار‌شنبه ۲۰ مرداد ۱۳۹۵
-----------------------------------------
type_unknown
-----------------------------------------
شهامت داشتیم هرکس اعدام شد زیر حکمش را امضا کردیم
-----------------------------------------

                    گروه سیاست: حجت الاسلام والمسلمین علی رازینی، روحانی 63ساله، از قدیمی ترین مسئولان دستگاه قضائی نظام جمهوری اسلامی است که ورودش به قوه قضائیه به سال 1359 بازمی گردد. رازینی بعد از آن در قوه قضائیه ماند و بعدها در مناصب دیگری نظیر ریاست دادگاه استان خراسان، معاونت حقوقی قوه قضائیه، ریاست دادگاه ویژه روحانیت، ریاست دادگاه های ویژه رسیدگی به تخلفات جنگ، ریاست کل دادگستری تهران (در دور دوم ریاست آیت الله محمد یزدی)، ریاست دیوان عدالت اداری (دور دوم ریاست آیت الله هاشمی شاهرودی)، ریاست سازمان قضائی نیروهای مسلح و ریاست دانشکده علوم قضائی به خدمت پرداخت. خبرگزاری «فارس» در گفت وگویی با علی رازینی که این روزها ریاست شعبه 41 دیوان عالی کشور را برعهده دارد، به موضوع منافقین، عملکرد آنها در پیش و پس از انقلاب، محاکمه منافقین و وضعیت امروز آنها پرداخته که بخش های مهم آن را در ادامه می خوانید.بسیاری از بزرگان و حتی دوستان و یاران نزدیک امام(ره) نزدیک بود در دام التقاط بیفتند و بپذیرند این روش، روش خوبی برای مبارزه است یا حداقل می توان سازمان مجاهدین را به عنوان یک گروه مبارز پذیرفت. معدود افرادی از بزرگان انقلاب و کشور که در راس آنها حضرت امام (ره) بودند، این فریب را از ابتدا باور نکردند. امام (ره) از همان دهه 40 که دوران طلایی این گروه بود، آنها را تحویل نگرفت و به رسمیت نشناخت؛ حتی زمانی که در عراق تبعید بودند آنها رفتند تا با امام (ره) ملاقات کنند اما امام وقت ملاقات نداد و آنها را نپذیرفت. بزرگ ترین خیانت منافقین نه ترورهای کور مردم بی گناه بود و نه همکاری با رژیم بعث؛ خیانت اصلی این بود که این گروه می خواستند چیزی را که اسلام نبود به عنوان اسلام انقلابی به خورد مردم دهند و بسیاری از افراد را هم با این تفکر منحرف کردند.در زمان طاغوت که ما باید با رژیم فاسد مبارزه می کردیم، اینها یاران داخلی خودشان را به دلیل مخالفت می کشتند. این تفکر هدف وسیله را توجیه می کند، تفکر خطرناکی است، زمانی یک فرد، بی بندوباری می کند و گناهی انجام می دهد ولی نمی آید این انحراف شخصی را به عنوان یک مکتب ارائه دهد اما وقتی مسعود رجوی مثلاگرایشی به همسر یکی دیگر از رهبران سازمان پیدا می کند، می آید و با گستاخی، این گناه را توجیه می کند و می گوید: «ما ازدواج تشکیلاتی انجام می دهیم» و به تبع این موضوع عده زیادی از یاران خود را وادار به فساد می کند و در کل سازمان، بی بندوباری به وجود می آورد.*بعضی از گروه های چپ مانند «چریک های فدایی» فعالیت نظامی داشتند اما بیشتر گروه های چپ حزبی این طور نبودند؛ مجاهدین اما در برابر نظام اعلام قیام مسلحانه و در بعضی شهرها به صورت مسلحانه در خیابان قدرت نمایی کردند، خانه های تیمی گرفتند و با نیروهای نظام مثل سپاه و ارتش مقابله کردند.رجوی نیاز به یک سری برده داشت؛ یعنی افرادی که صددرصد مطیع او باشند، نهاد خانواده را مزاحم خودش می دید، برای اینکه این نهاد را به هم بزند، گناه بزرگ زنای محصنه را مرتکب شد و اعلام کرد همه شما باید این عمل را انجام دهید و گفت آن سیستم قبلی ازدواج را قبول نداریم. هر زنی با هر مردی که دوست داشت، می تواند ارتباط داشته باشد و ازدواج قبلی مهم نیست. این تفکر خیلی مهم تر از ترور یا جاسوسی برای صدام است.بعد از اینکه سازمان مجاهدین علیه انقلاب اسلامی اعلام جنگ مسلحانه کرد، امام فرمودند اینها معارض هستند و با آنها برخورد قاطع صورت گیرد. امام فرمودند اگر یک گروه مسلح در مقابل نظام قیام کند همه اعضای آن معارض هستند؛ حتی آنهایی که در شاخه نظامی نیستند و نظام شروع به برخورد با اینها کرد.بسیاری از افراد از تیزبینی امام(ره) در برخورد با منافقین تعجب کردند؛ دادگاه انقلاب در آن زمان افراد سرشناسی مانند نصیری و هویدا را محاکمه می کرد و در برهه ای هم عده ای از اعضای این گروهک ها را محاکمه کرد و در صورت لزوم با صلابت کامل اعدام هم می شدند.من در سال 60 به عنوان حاکم شرع به بجنورد رفتم، مسئولان فرهنگی آن شهر به من اعلام کردند که 80 تا 90 درصد از جوانان این شهر گروهکی هستند و 20 درصد حزب اللهی و بی خط. بجنورد از مناطقی بود که منافقین زودتر از 30 خرداد جنگ مسلحانه را در آنجا شروع کردند. وقتی پنج نفر محاکمه و اعدام شدند، قضیه تمام شد.ما خدا را برای عملیات مرصاد شکرگزاریم. چقدر در سال های 60 و 61 باید زحمت می کشیدیم تا یک خانه تیمی را شناسایی و آنها را دستگیر کنیم، اینها آدم های خطرناکی بودند و می رفتند سپر انسانی می گرفتند، مردم را گروگان می گرفتند و جان آنها به خطر می افتاد. بچه های سپاه و کمیته باید با فداکاری و احتیاط بسیار یک منافق را در یک خانه تیمی دستگیر می کردند تا به همسایه آسیبی وارد نشود. نمی توانستیم نارنجک بیندازیم. با چه زحماتی اینها دستگیر و محاکمه می شدند. مشکلات عملیاتی، مشکلات پرونده ای، موانع حقوق بشری و همه اینها وجود داشت تا ما یک آدم خطرناک برای بشریت را اعدام کنیم و جامعه بشری از دست او راحت شود. در عملیات مرصاد، خداوند کمک کرد و آنها با حماقت خودشان همه یک جا جمع شدند. به جای اینکه دادگاه اینها را محاکمه کند و حکم اعدام دهد، همه آنها با پای خودشان به تله افتادند و هوانیروز از بالاآنها را با راکت زد و همه را از بین برد. یعنی کار صد سال دادگاه انقلاب را هوانیروز در یک شب انجام داد، چون اینها آدم های احمقی بودند و اطلاعات غلطی به آنها داده بودند که ایران از هم پاشیده است و اوضاع خیلی خراب است و همین که از مرز بروید و وارد ایران شوید، همه از شما استقبال می کنند.مسئله 67 خیلی پیچیده نیست. عده ای جرمی مرتکب و محاکمه می شوند و به زندان می روند. زمانی هم که در زندان هستند، باز جرمی مرتکب می شوند یا بعضی از جرائمی که قبلاانجام داده اند، برملامی شود. مثلافردی به خاطر یک جرم به دو سال حبس محکوم می شود؛ اما در این مدت مشخص می شود در یک ترور هم نقش داشته است. تعدادی از منافقین در شرایطی بودند که جرائم جدیدی داشتند که امام (ره) دستور دادند، اینها دوباره محاکمه شوند و یک جمعی مرکب از قاضی و دادستان آمدند و در یک برهه، همه را محاکمه کردند و حکم صادر شد.ما باید برای امام (ره) دعا کنیم که همان روزهای اول که منافقین قیام کردند، ملاحظه توصیه افراد ترسو را نکردند؛ امام قاطع فرمودند احکام شرع باید اجرا شود و احکام شرع اجرا شد. اگر با چند ده نفر از آنها، همان سال های انقلاب برخورد نمی شد و اعدام نمی شدند، فرزندان بسیاری از خانواده ها به دام منافقین می افتادند؛ علت ناامنی امروز افغانستان، عراق و سوریه این است که آنجا امام ندارند، دادگاه انقلاب ندارند؛ اگر امام و دادگاه انقلاب داشتند، عراق وقتی صدام سقوط کرد در دو هفته امن می شد.منافقین خیلی ضعیف شده اند، ولی ما نباید دشمن را ضعیف ببینیم و باید هوشیاری خودمان را حفظ کنیم؛ زیرا اینها بر مبنای یک جنگ شرافتمندانه عمل نمی کنند و نامرد هستند. بنابراین ما باید هوشیار باشیم تا آسیب نبینیم. نباید خیلی آنها را دست کم گرفت؛ اما منافقین به نظر من آینده ای ندارند و نمی توانند در هیچ کجای دنیا برای خودشان جای پایی باز کنند.راس اینها شیطان است، یعنی وقتی آمریکا پشتیبانی می کند و عربستان پول می دهد، برای خودشان سازماندهی ایجاد می کنند. پول می گیرند و مزدوری می کنند و متناسب با آن کارهایی انجام می دهند و ما باید هوشیار باشیم؛ همان طورکه نیروهای مسلح وظیفه خودشان را انجام می دهند، دستگاه قضائی هم مسلما وظیفه خودش را انجام می دهد؛ اکنون نیز اگر گروه های مسلحی باشند که علیه کشور اقدام کنند، دادگاه انقلاب و دستگاه قضائی به همان قوتی که در قبل بوده، برخورد می کند، چه از داعش باشند، چه منافقین یا هر گروه دیگری. امتیاز جمهوری اسلامی ایران و علت اینکه کشورمان امروز امن شده، این است که نیروهای نظامی و قوه قضائیه ضمن رافت و رحمت که خداوند فرموده، در اجرای حکم خدا قاطع هستند و مماشات نمی کنند.من فکر می کنم رجوی ایدز گرفته (با خنده)؛ چون آدم زن باره ای بود و به همه خیانت کرد. من فکر می کنم یا مرده است یا وضعیتی بدتر از مردن دارد، چون در هیچ مجمعی در چند سال اخیر ظاهر نشده و هیچ جایی دیده نشده است. معلوم است یا به اندازه ای مریض است که نمی تواند حضوری داشته باشد یا واقعا مرده است.وقتی در دنیا در کشوری انقلاب می شود و حکومت جدیدی روی کار می آید، صدها نفر را بدون محاکمه به دار می کشند و خون در شهرها راه می اندازند؛ اما انقلاب اسلامی تنها انقلابی در تاریخ بوده که چنین رفتاری در آن صورت نگرفت. خدا امام (ره) را رحمت کند که فردای انقلاب، دستور دادند دادگاه انقلاب تشکیل شود. اگر امام (ره) می خواستند مانند بقیه عمل کنند، می گفت بچه های انقلابی بروند همان طور کار خودشان را انجام بدهند؛ اما گفت ترمز کنید، شما حق دخالت ندارید، اتهام افراد باید در دادگاه ها رسیدگی شود. ولی قطعا همه آنها محاکمه شدند و قاضی زیر حکم آنها را امضاء کرده است و گفته است به این دلیل باید اعدام شوند. ما این شهامت را داشتیم که هرکس را اعدام کرده ایم، نوشتیم این آقا به این دلیل اعدام شده است و زیر آن را امضا کرده ایم و این افتخاری است برای ما. حالاامروز آیین های دادرسی متفاوت است. یک زمانی سخت تر و یک زمانی آسان تر است و شرایط متفاوت است؛ ولی خود نفس اینکه ما محاکمه کردیم، طبیعی است. در شرایط بحرانی یا جنگی نمی شود محاکمه را 10 سال طول داد.
                