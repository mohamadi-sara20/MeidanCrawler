دو‌شنبه ۱۸ بهمن ۱۳۹۵
-----------------------------------------
type_unknown
-----------------------------------------
ناگفته های انصار حزب الله
-----------------------------------------

                    گروه سیاست: کافی است در گوگل کلیدواژه «انصار حزب الله» را جست وجو کنید؛ در همه صفحات، نام حجت الاسلام محمد پروازی هم به چشم می خورد. از او یک متن سخنرانی هم در فضای مجازی موجود است که معروف است به «سخنرانی محمد پروازی در جمع اعضای هیئت رزمندگان» فحوای این سخنرانی موضوع تشکیل انصار حزب الله و طرز تفکر این گروه است. این متن، بعد از قتل های زنجیره ای در اصفهان توزیع و در نهایت منجر به بازداشت پروازی شد. بعد از آن، نامی از پروازی مطرح نبود تا اینکه از چندی پیش حضور او در مجالس «هیئت مجمع ایثارگران اصلاح طلب» به عنوان سخنران به چشم آمد؛ تشکل اصلاح طلبی که بیشتر اعضای آن را چهره های نام آشنای اصلاح طلبی تشکیل می دهند که سابقه حضور در جبهه و جنگ هم دارند. محمد پروازی ازجمله اعضای هیئت موسس این تشکل است. محمد پروازی، سال 1337 در محله نازی آباد تهران متولد شده است. ارتباط او با «حلقه نازی آبادی ها»، به جلسات روضه و بحث در منزل «شهید داوود کریمی» برمی گردد.بااین حال، می گوید تا قبل از انقلاب با هیچ یک از اعضای این حلقه- جز شهید داوود کریمی- ارتباط نداشته است. در کالجی در تهران، مکانیک خوانده و به گفته خودش، کار پرواز هم انجام داده است. بعد از آن، درس طلبگی می خواند و به لباس روحانیت ملبس می شود. با همین لباس عازم جبهه می شود و از همین جا، حضور رسمی پروازی در عرصه سیاست کلید می خورد. از تاسیس هیئت رزمندگان اسلام تا آنچه به او نسبت می دهند؛ یعنی عضویت در انصار حزب الله و بعد هم ماجرای آن سخنرانی معروف که البته در گفت وگو با ما، روایت ناگفته ای از آن بیان می کند.این اولین گفت وگوی پروازی بعد از همه سال هایی است که از او هیچ خبری در دست نبوده؛ جز اینکه در ورامین به کار زراعت مشغول است. مصاحبه که تمام شد، ضبط را خاموش کردم. از اینجا به بعد گویی مصاحبه دیگری از ناگفته ها آغاز شد. خاطره ای از شما خواندم که به زمان حضور شما در لشکر 27 اشاره دارد. گفتید که برای ثبت نام با لباس عادی ظاهر شدید، اما ظاهرا فردی از سوی بیت امام از شما می خواهد که با همان لباس روحانیت در جبهه حاضر شوید.به خوبی به یاد دارم. من برای ثبت نام در مسجد محل حاضر شدم. محل اعزام ما سفارت آمریکا بود. وارد سفارت آمریکا شدم. از جمعیت حاضر یک نفر من را شناخت و تعجب کرد که چرا با لباس شخصی آمده ام. گفتم می خواهم به صورت بسیجی به جبهه بروم. او با شهید محلاتی، نماینده امام در سپاه تماس گرفت. به نظرم شهید محلاتی به رفیق ما گفته بود که طلبه در جبهه کم است، بگویید ملبس به جبهه بروند. به من این پیام را منتقل کرد. من قبول نکردم. تا اینکه دوباره تماس گرفت و این بار گوشی تلفن را به دست خودم داد و شهید محلاتی با خودم صحبت کرد و گفت من نظرم این است که شما ملبس بروید. به همین دلیل هم من ملبس در جبهه حاضر شدم. این برش از زندگی شما هم زمان است با مسئولیت شهید همت در لشکر.بله. من بعد از عملیات والفجر یک وارد لشکر شدم و با شهید همت آشنا شدم. این آشنایی باعث رفاقت بین ما شد و این رفاقت خیلی سریع رشد کرد و خود را نشان داد. به این دلیل که هم من او را خوب درک کردم و هم او مرا خوب درک کرد. چه نقاط مشترکی داشتید؟روحیاتی که من داشتم با روحیات همت سازگاری داشت. اما به نظرم می رسد که نقش من در لشکر برای او مهم بود. از چه نظر؟از نظر طلبگی و تبلیغ و حفظ و حراست از روحیه ایثارگری بچه ها. این نقش در چند روز اول حضور من برای او ملموس شد. همت به من گفت شما خوب می توانید با بچه های تهرانی که در لشکر هستند ارتباط برقرار کنید. یعنی شما در ابتدا کلاس های آموزشی و عقیدتی را تشکیل دادید و بعد...کلاس نبود. فقط سخنرانی بود. بعد از این من سه، چهار سخنرانی انجام دادم....  همین سخنرانی های بعد از نماز...بله. همین سخنرانی ها بود. دو نکته برای آقای همت خیلی مهم بود. یک اینکه من هیچ گاه بین نماز صحبت نمی کردم و بعد از نماز سخنرانی می کردم که هرکسی که می خواهد برود و هر کس هم دوست دارد، بماند. نکته دوم اینکه من بین گردانندگان لشکر هم می رفتم و صحبت می کردم. شما در همان خاطرات گفتید که مواردی که از رفتار برخی فرماندهان گردان ها دیده اید، باعث می شود که بخواهید دیالوگی با شهید همت برقرار کرده و جزوه فرمانده کیست و فرماندهی چیست را بنویسید. آیا این جزوه انتقادی بوده است از رفتارهایی که در سطح فرماندهان دیده بودید؟ در واقع می خواهم بدانم چه رفتارهایی دیده بودید؟من در آن مقطع دو نوع رفتار را مشاهده کردم. یکی که فقط همت و چند نفر دیگر آن رفتار را داشتند. آن زمان به نوعی چپ و راست مطرح بود؛ مثل اصلاح طلب و اصولگرای امروز. شهید همت طوری رفتار می کرد که یک طرف او یک راستی بود و طرف دیگر یک چپی. یعنی هر دوی اینها را با ادبیات و رفتار و منشی به گونه ای ساماندهی می کرد که برای رسیدن به اهدافی که به لحاظ نظامی مدنظر او بود، موفق ظاهر شوند. به بیان دیگر با جمع کردن سلیقه های مختلف در اطراف خودش، نقش مثبتی در موفقیت لشکر داشت. در مقابل این منش، افرادی بودند که جاذب یک جریان بودند. در این میدان با توجه به اینکه عموم افراد لشکر ها، ارتشی و نظامی نبوده و بسیجی بودند، نقش پدری و مدیریت بیشتر از نقش فرمانده اهمیت خواهد داشت. به همین دلیل من با عنایت به این روایتی که مدیر و فرمانده و پدر باید چگونه باشند، تصمیم گرفتم بررسی کنم که چه کسانی با توجه به این موضوع می توانند بین نیروهای مردمی و بسیج و غیرنظامی ها، فرماندهی کنند. بعد هم وارد شدم و با توجه به روایات، جزوه ای را تدوین کردم به نام فرمانده کیست که به خصوصیات یک فرمانده می پرداخت و فرماندهی چیست که به مکانیسم هدایت های اخلاقی و اجتماعی نیروها می پرداخت. این جزوه را شهید همت از من گرفت و نمی دانم که سرنوشت آن چه شد. شما آن زمان دوکوهه بودید؟بله. این کار در دوکوهه شروع شد. تا چه زمانی در جبهه بودید؟ در چه عملیات هایی حاضر بودید و شکل حضورتان چگونه بود؟من تقریبا تا پایان جنگ در جبهه ماندم؛ اما لزوما نه در لشکر 27. بعد از شهادت همت، اختلافاتی در لشکر 27 وجود داشت. بعد از آن بلافاصله شهید حسین خرازی، قبل از شهادت به منزل ما در تهران آمد. گفت تا ذهنیت شما درست شود، به لشکر امام حسین اصفهان بیا. من هم رفتم. در لشکرها به طور پس و پیش چرخیدم. از جمله عملیات هایی که حاضر بودم، خیبر، والفجر چهار، بدر، کربلای یک و بیت المقدس بود. درواقع در عملیات هایی که تهران انجام می داد، من حاضر بودم. اختلافات بعد از شهادت شهید همت، به دلیل اختلافات ناشی از سبک فرماندهی محسن رضایی بود؟اختلافات از آنجا نشئت گرفته بود....  شما هم به خاطر همان اختلافات در لشکر 27 نماندید؟نه. بنا نشد من نمانم. به من گفتند شما نمان. چرا؟قدرت مدیریت همت این بود که از مجموعه افرادی که صاحب رای و نظر بودند؛ حتی اگر در جریان های مختلف بوده یا سلیقه های مختلفی داشتند، اطراف خود جمع کرده بود. با رفتن همت، این سلایق خودنمایی کرد. نه شماره یک زیر بلیت شماره دو می رفت و نه برعکس. آن کسی که فرمانده لشکر شد، بخشی از سلایق مخالف خود را یا اوت کرد یا مخالفان خودشان رفتند. از من خواستند که شما به لشکر 27 نیایید. بعد از شهید همت، چه کسی فرمانده لشکر شد؟محمد کوثری. او به من گفت که پیشنهاد من به شما این است که بروید درستان را بخوانید. گفتم بنا نیست که برای جبهه ماندن یا نماندن من شما تصمیم بگیرید. من آن زمان معاون فرهنگی شهید همت بودم. گفتم که از این سمت کناره گیری می کنم؛ اما اینکه جبهه را رها کنم، قبول نمی کردم. چند روزی به تهران آمدم. این مطالب به حسین خرازی رسیده بود. حسین خرازی آمد سراغ من که مدتی در لشکر امام حسین بودم. بعدا هم به عنوان نیروی آزاد به لشکر 27 بازگشتم. یکی، دو عملیات که گذشت، با آقای کوثری سلام وعلیک پیدا کردیم و ایشان اجازه داد که در لشکر بمانم. یعنی تا قبل از برقراری این سلام وعلیک، شما هیچ ارتباطی با هم نداشتید؟نه، نداشتیم. یعنی اصلایکدیگر را نمی دیدید؟نه. احساس من این بود که اولاچون در رده مسئولیت نیستم، ثانیا چون در سطح بچه های لشکر می توانستم ارتباط برقرار کنم و این به نفع فرماندهی لشکر بود، سعی می شد به حضور من اعتراضی نشود. اختلافات عموما سیاسی نبود، بلکه به خاطر نوع نگرش در فرماندهی و هدایت جنگ بود. همت این سلیقه ها را جمع کرده بود. به تاسیس هیئت رزمندگان بپردازیم.تاسیس هیئت به بعد از قبول قطع نامه 598 بازمی گردد؛ در سال 1368 اتفاق افتاد. بعد از آنکه قطع نامه پذیرفته شد، برای مسائل تبلیغ دینی و حفظ روحیه ایثارگری، جمعی از دوستان تصمیم گرفتند هیئتی را راه اندازی کنند. از جمله این دوستان، مرحوم سیدعلی نجفی، امیر نوجوان، حسین الله کرم، محمود ژولیده و جواد شیرازی و من بودیم که تصمیم گرفتیم هیئتی را راه اندازی کنیم. بعد از رحلت امام؟بله، بعد از رحلت امام. هیئت رزمندگان از مسجد شهدا در خیابان آهنگ شروع شد. بچه ها بعد از جنگ در پی آن بودند که جایی جمع شوند و حرف های یکدیگر را بشنوند. در حقیقت، هیئت به مرکزی بسیار قدرتمند برای جذب همه کسانی که در جبهه بودند، تبدیل شد. به نام هیئت؛ چون نام آن سیاسی نبود، همه آمدند. مبدع ایده تشکیل هیئت چه کسی بود؟من نمی توانم بگویم یک نفر بود. ولی برآیند مواردی که دوستان مطرح کردند، این شد! مثلامرحوم نجفی چیزی می گفت، نوجوان چیزی می گفت و حسین (الله کرم) هم همین طور و نتیجه این شد که هیئت راه بیندازیم. این گونه نبود که یک نفر بگوید و چنین برنامه ای داشته باشد. گفتیم محفلی باشد؛ اما نام محفل خوب نبود؛ بنابراین رفت به سمت هیئت. بحث حزب شدن آن هم مطرح شد؛ اما دوستان خیلی با این موضوع موافقت نکردند. یعنی بحث شد که قالب تشکل به خود بگیرد؟بله. این بحث مطرح شد که کارکرد سیاسی هم داشته باشد؛ اما خیلی ها مخالفت کردند. مخالفان چه کسانی بودند؟من خودم جزء مخالفان بودم. گفتم اگر بخواهیم تشکل سیاسی راه اندازی کنیم، چه می توانیم بگوییم که همه را جذب کنیم. مرحوم نجفی و الله کرم و سایر دوستان هم گفتند هیئت بهتر از تشکل سیاسی است. به این ترتیب، هیئت راه افتاد. دو سخنران داشت؛ سخنران اصلی مرحوم نجفی بود و سخنران فرعی هم من بودم. این هیئت تا حدی فراگیر شد که من به یاد دارم مثلادر یک شب هزاران نفر را غذا دادیم و پلیس سروته کوچه را نیروی مراقب می گذاشت. محل اصلی یا مسجد اصلی که شما دور هم جمع می شدید، کجا بود؟ کدام محله ها یا مساجد را برای برگزاری برنامه های خود انتخاب کرده بودید؟تلاش این بود که محل برگزاری، جایی انتخاب شود که مرکزیت داشته باشد؛ بر همین اساس، مسجد شهدا انتخاب شد؛ اما متناسب با جمعیت، دو مسجد دیگر هم تعریف شد که یکی مسجد دارالسلام و یکی هم مسجد ارک بود که بزرگ ترین آن هم مسجد ارک بود. مسجد ارک جایی نبود که همه جمع بشوند و بخواهند حرف های خود را بزنند؛ آنجا یک جلسه برگزار می شد و افراد متفرق می شدند؛ اما مسجد شهدا، جایی بود که بعضی مواقع حتی هیئت برنامه ای هم نداشت؛ اما 200نفر جمع می شدند و حرف می زدنند. در مجموع این سه مسجد، سه پایگاه برای هیئت بودند. برای تاسیس هیئت نیازی به اخذ مجوز داشتید یا خیر؟ما مجوز نگرفتیم. به نظر من برای فعالیت های هیئت خیلی مته به خشخاش نمی گذاشتند که باید مجوز بگیرید. در آن مقطع زمانی سخت گیری نکردند. از طرفی چون ما را می شناختند، نمی گفتند باید مجوز بگیرید. شاید اگر بعد از یکی، دو سال مجبور به اخذ مجوز می شدیم، به سختی می خوردیم؛ چون نهادهای مختلفی نظراتی درباره کارکرد هیئت داشتند. در آن سخنرانی معروف که منتسب به شماست، گفته اید بچه ها سال 67 قصد داشتند راهپیمایی ولایت را راه بیندازند؛ اما امام جلوی آن را گرفتند؟ ماجرای آن راهپیمایی چه بود؟ آیا برنامه ریزی آن هم مربوط به هیئت بود؟این راهپیمایی ربطی به هیئت نداشت. من درباره راهپیمایی خیلی خبر ندارم. من شنیدم قرار است راهپیمایی انجام شود؛ اما من کاری برای آن انجام ندادم. سال 67 بنا شد آقای الله کرم راهپیمایی ولایت را برای مسائل جبهه و جنگ، در تهران راه اندازی کند. جنگ هم هنوز تمام نشده بود. قطع نامه هم صادر نشده بود؟نه. این در ادامه همان اختلافاتی است که از سال 62 درباره فرماندهی سپاه آغاز شده بود. من آن موقع جبهه بودم و فقط مطلع شدم قرار است چنین برنامه ای برگزار شود؛ اما شنیدم امام با آن مخالفت کرده است. اینکه ماجرا چه بود، من این قدر متوجه شدم که آقای محلاتی گزارشی از این اختلافات به امام می دهد، امام ابراز می کند آنهایی که مخالف فرماندهی جنگ هستند، حتما پا در گلیم آمریکا دارند. در تایید صحبت های امام، آقای الله کرم می خواست راهپیمایی برگزار کند. آن زمان این گونه بود امام هر صحبتی که داشتند، بعد از آن یک راهپیمایی تاییدی برگزار می شد؛ اما به نظر من امام احساس کرد اگر این راهپیمایی برگزار شود، اختلاف بیشتر خواهد شد. به همین دلیل دستور دادند جلوی این راهپیمایی گرفته شود. من از این موضوع مطلع بودم؛ اما در آن دخالتی نداشتم. فعالیت های هیئت به همین سخنرانی ها و برنامه ها در مساجد محدود بود؟غیر از این هم نبود. یعنی فقط سخنرانی بود، یا من فقط سخنرانی می کردم یا مرحوم نجفی. محور سخنرانی ها چه بود؟این قدر که من می دانم، خارج از قواعد اخلاق نبود. اما مرحوم نجفی در مباحث سیاسی هم وارد می شد. درواقع مباحث سیاسی هم مطرح می شد، اما در راستای تقویت نگاه ایثارگری بود. یعنی انتقادی به وضعیت دولت های موجود مطرح نمی شد؟چرا شد. اوج آن سخنرانی من در شهادت امام صادق بود در ارتباط با سردار سازندگی. مربوط به چه سالی است؟فکر می کنم به سال 72 بازمی گردد. من بحثی در باب ضرورت وجود احزاب داشتم. گفتم ببینید ما در غرب مخترع هواپیما و تلفن داریم. مخترع کامپیوتر هم داریم. چرا اختراعات جدید به نام فرد ثبت نشده است. این نشان می دهد غرب به این سمت رفته است که کار گروهی انجام دهد. گفتم هرجایی که نشان نداشته باشد، شما نمی توانید در خوبی ها کسی را تشویق کنید و در بدی ها کسی را مذمت کنید. نمی شود یک نفر رئیس جمهور شود ولی حزبی نباشد که بخواهد تایید یا تکذیب کند. دراین صورت هم کارها به نام شخص تمام می شود و هم در نبود احزاب کسی مسئولیت بر عهده نمی گیرد. اینکه ما می گوییم سردار سازندگی، همه چیز به نام فرد تمام می شود. یک بحث این چنینی مطرح کردیم که البته مورد مواخذه هم قرار گرفتم و گفتند این صحبت علیه هاشمی رفسنجانی است. گفتم نه این صحبت علیه یک نگاه است که هاشمی رفسنجانی مصداق این نگاه است. آن موقع کل جریان چپ این نگاه را داشت. این نگاه هنوز هم هست. اینجاست که جماعتی حساس می شوند هیئت را در دست خود بگیرند. قبل از اینکه وارد این بحث شویم، ترکیب هیئت به صورت طبیعی منتقد دولت هاشمی رفسنجانی بود؟بله. این انتقاد جنبه اقتصادی داشت یا سیاسی و فرهنگی؟به نظر من اقتصادی نبود تا آن زمان اصلاوارد این فاز نشده بودند. از 75 به بعد است که این موضوع پررنگ می شود. پس ریشه نقدها سیاسی بود یا فرهنگی؟قاعدتا سیاسی و فرهنگی بود و نه اقتصادی و امنیتی. شما فقط علیه هاشمی صحبت کردید یا سخنرانان دیگری هم بودند، آیا فرد دیگری هم احضار شده بود؟می دانم که آقای نجفی هم دراین باره سخنرانی می کرد. او هم منتقد بود و وضع موجود آن زمان را با زمان امام مقایسه می کرد. که سال 71 در تصادف فوت می کنند؟بله، سال 72. خب، برسیم به موضوع انصار حزب الله. از اینجا به بعد با گزاره هایی کلی دراین باره مواجه هستیم. بفرمایید آیا ایده این بود که هیئت رزمندگان به انصار حزب الله تبدیل شود؟ اصلااسم حزب الله چرا به میان آمد؟ مگر شما در هیئت دور هم جمع نبودید؟ پس چه نیازی به انصار بود؟سوال خوبی است، اما پاسخ آن سنگین است. سنگین بودن هم به لحاظ موضوعات امنیتی است. من در قدم اول از همه دوستان یک سوال می پرسم، اگر به من این سوال را جواب بدهند، بدون هیچ واهمه ای وارد یک سلسله مباحثی می شوم که حتما می دانم تبعات جدی هم خواهم داشت. سوال من این است، چرا این سوال را از من می پرسند؟ اینکه انصار چرا شکل گرفت؟ انصار چه کسانی بودند؟ انصار چه کرد؟ انصار از کجا پیدا شد؟ سوال من این است که چرا این سوالات از من پرسیده می شود؟ شاید دیگران نخواستند دراین باره صحبت کنند.بگذارید خیلی صریح بگویم؛ به جرئت اعلام می کنم من هیچ گاه عضو انصار نبوده ام. باور آن سخت است.حتما سخت است. سختی آن هم دلیل دارد. ارکان پنج گانه ای باعث شده من انصاری بشوم. من هیچ گاه عضو انصار نبوده ام و انصار درهمین رابطه اطلاعیه می دهد. انصار اگر یک حرف درست زده باشد، همین است. دو، من هیچ گاه به فکر تشکیل انصار حزب الله نبوده ام. سه، من هیچ گاه عضو انصار نبوده ام که بخواهم جدا شوم. این همان بخش امنیتی قضیه است که نمی توان درباره اش به وضوح سخن گفت. شما در آن سخنرانی معروف می گویید ما در سال 72 انصار را کامل کردیم. می گویید موسسین 18 نفر بودند و به سه گروه تقسیم می شدند، گروه وابسته به ذوالقدر که تعدادشان هفت نفر بود و هفت نفر هم با عبداللهی آمدند و چهار نفر هم با الله کرم. بچه ها همگی من و آقای نجفی را قبول داشتند، کار ما سخنرانی بود. شما اشاره می کنید که ما انصار را کامل کردیم.چه کسی اینها را می گوید؟ خود شما می گویید.کجا گفتم؟ من کجا اینها را گفتم. به گمانم به جای خوبی رسیدیم! خب خیلی پیش تر متنی منتشر شده که معروف است به سخنرانی شما در جمع رزمندگان. حالابفرمایید اساسا شما این سخنرانی را انجام دادید یا نه؟این سخنرانی من نیست! یک نفر دارد می نویسد. دست نگه دارید لطفا! شما می فرمایید سخنرانی را انجام داده اید، سخنرانی را در چه تاریخی و چه سالی انجام دادید؟به محض اینکه آقای خاتمی به عنوان رئیس جمهور انتخاب شد. سال 76؟ مثلاچند روز پس از انتخاب ایشان یا مثلاچند ماه بعد از آن؟چند روز بعد از انتخاب آقای خاتمی! خب این سخنان را کجا مطرح کردید؟سه نفر بودیم. نشستیم و....  پس سخنرانی در جمع رزمندگان نبوده است؟خیر. نیست. سه نفر هستیم که دور هم نشستیم. من درصدد هستم برای جریانی که روی کار آمده است، تبیین کنم که حزب الله در ایران چند شاخه شده است. تمام آنچه شما از روی متن منتسب به من خواندید، من از قول دیگران می گویم. منتها گوینده آن نقل قول حذف شده و از قول من طرح شده و به نام سخنرانی من معروف شده است.و این صحبتی که به نقل از شما...من در حال صحبت بودم و تلاش می کردم بگویم حزب الله و بچه های بسیج پنج دسته شده اند و یکی از آن دسته ها هم انصار حزب الله هستند. این مطالب را به من گفته اند که 18 نفر بودیم و چگونه انصار را تاسیس کردیم. این نقل قول دیگران است که من بازگو می کنم، اما این بخش ها که من نام گویندگان مطلب را آورده ام، حذف شده است. اینها را من می گفتم و یک نفر دیگر در آن جمع سه نفره می نوشت. اینجا پیچیدگی ها مشخص می شود. کسی که صحبت های شما را یادداشت کردخبرنگار بود؟خیر. یعنی کسی از دوستان شما بوده که...خیر. من تلاش داشتم برای کسانی که می خواستند روند اجرائی کشور را به دست بگیرند، نگاه جریان حزب الله را تشریح کنم. از موجودی ها بگویم تا اگر لازم است آنها نگاه خود را اصلاح کنند. یعنی بگویم این معضلات سر راه شما وجود دارد و این اتفاقات ممکن است رخ دهد. من در آن جمع می گویم که بچه های جبهه و جنگ دهه 60 و 70 بچه های مکتبی هستند که به پنج دسته تقسیم شده اند که یکی از این پنج دسته حزب الله است؛ یعنی همان گروهی که من به نقل از دیگران مطرح می کنم. حالااز میان آن سخنرانی و تشریح آن پنج دسته، این بخش انتخاب می شود و گوینده اصلی (یعنی فردی که مطالب از او نقل می شود) برداشته شده و به نام من منتشر می شود.ممکن است جزئیات بیشتری از مختصات آن جمع سه نفره بگویید؟من تلاش داشتم برای آن جمع وضعیت نیروها را در هشت سال گذشته تشریح کنم تا به اطلاع وزیر کشور و اطلاعات برسد. به آنها گفتم من با بچه های رزمنده در ارتباط هستم و می دانم روحیات آنها چگونه است و شامل چه تحولاتی شده اند. من این اطلاعات را در اختیار شما می گذارم. دو جلسه گذاشتم؛ یکی در قم و دیگری در تهران. احساس من این بود افرادی که با آنها نشست گذاشته ام، می خواهند وزارتخانه های اطلاعات و کشور را به دست بگیرند. نشست قم دونفره بود و نشست تهران سه نفره برگزار شد. در نشست دونفره قم چیزی ثبت و مکتوب نشد. می خواهم بگویم من هیچ گاه عضو انصار نبودم. اصلاانصار من را نمی پذیرفت. به ما می گفتند شماها چپ هستید. شماها دین ندارید... پس این بخش از سخنان که عموما هم در بررسی سابقه تاسیس انصار حزب الله به آن استناد می شود که سال 72 تاسیس شد و 18 نفر بودند و... همه به نقل از سخنان فرد دیگری است؟بله. این سخنان در سال 76 ثبت و ضبط می شود. حالاکمی جلوتر برویم. در سال 78. از سال 72 که انصار تشکیل می شود، وضعیت هیئت رزمندگان چه می شود، آیا شاکله هیئت از بین می رود؟خیر. هیئت سال 68 تاسیس شد و سال 75 از بین رفت. سال 72 هم انصار تشکیل شد. چرا انصار تشکیل می شود؟نمی دانم. سال 72 بود. روزی، من در مسجد نشسته بودم. یک نفر سراغ من آمد که الان هم زنده است و حضور دارد. گفت این کاری که انجام می دهیم (در قالب هیئت)، که جنس آن مذهبی و فرهنگی است، کافی نیست. باید وارد عرصه های سیاسی شویم. من گفتم وارد شوید، اما من نیستم. کار من سیاسی نیست. من کار فرهنگی می کنم. نفر سومی هم از دور مشغول تماشای مذاکرات ما دو نفر بود. بعد از آنکه گفت وگوی ما تمام شد، آن نفر سوم نزدیک آمد و گفت می دانی این چه کسی بود؟ گفتم نه. بعد حرف جالبی درباره او نزد. همین جا تمام شد. من دیگر هیچ ارتباطی با او نداشتم. بعد از آن جلسه در مسجد فهمیدم همین آقایی که سراغ من آمده بود، انصار حزب الله را راه انداخته است. بعد از آن با شما هیچ ارتباطی نداشتند؟هیچ ارتباطی با من نداشتند تا اینکه بحث دادگاه من پیش آمد.بعد از آن چه؟ آیا در جریان مقدمات برنامه ریزی های آنها قرار داشتید؟من هیچ خبری نداشتم. کسی بود که به شما خبر بدهد؟بله بود. از داخل همان جمع؟ببینید یک انصار حزب الله تشکیل شده که من اصلانمی دانم چه کسانی هستند. قبل از آن هم یک هیئت رزمندگان وجود داشت. حالایک نفر بود که هم در هیئت عضو بود و هم در انصار حضور داشت که او همان حسین الله کرم است. اطلاعات هیئت به این وسیله به انصار داده می شد و اطلاعات انصار هم به هیئت و به ما داده می شد. شما مطلبی، پیشنهادی یا نقدی داشتید که بخواهید به واسطه الله کرم به انصار منتقل کنید؟یک بار گفتم و تمام کردم. آن زمان شنیدم که می خواهند روزنامه یا نشریه ای منتشر کنند به نام یالثارات الحسین. همچنین اطلاعیه هایی هم بعد از چهار، پنج ماه که از تشکیل آن می گذشت با همین عنوان منتشر می شد. من گفتم عنوان یالثارات الحسین مربوط به قیام توابین بعد از حادثه عاشوراست. این عنوان خوبی برای شما نیست. به آنها گفتم اگر اهل فن نیستید که بدانید چه نامی را انتخاب کردید، اگر هم بنا به دلیلی این نام را انتخاب کردید که خود دانید. این اولین پیشنهاد من به واسطه حسین الله کرم بود. بعد از فوت سیدنجفی، شما سخنرانی های هیئت را انجام می دادید؟بله، از سال 72 تا 74. سال 74 شروع فاصله گرفتن از هیئت است. خب! شما تا سال 74 همچنان سخنران هیئت هستید و انصار حزب الله هم تشکیل شده است.این مطلب را هم اضافه کنید که حسین الله کرم نیز در حال گرایش به سمت انصار حزب الله است. طبیعی است که در چنین فضایی هیئت رزمندگان چپ رو مغضوب قرار بگیرد. از سال 74 از هیئت جدا می شوید؟در سال 74 دو اتفاق در حال وقوع است. هیئت رزمندگان هیئت موفقی بود، اما به اعتقاد برخی در آن سال ها نمی بایست که هیئت دیدگاه چپی داشته باشد. از اینجا (صاحبان همان نگاه) سعی می کنند وارد شوند و جلسه هم می گذارند. نگاه غالب در هیئت چپ خط امامی است و این نگاه با وضع موجود آن روز برای گروهی قابل تحمل نبود. به ما هم گفتند که سخنرانی های خود را تغییر دهید. چرا انتقادی سخن می گویید، از اخلاقیات بگویید. منظور شما جریان حامی آقای رفسنجانی است؟نمی خواهم بگویم صرفا جریان حامی آقای رفسنجانی، بلکه من نگاه دیگر جریان غالب آن روز را در این ماجرا قوی تر می دانم. می خواهم بگویم جریان هایی وجود داشتند که معتقد بودند نگاه چپ دهه 60 باید از بین برود. نگاه این بود که این جماعت یا باید جذب یا باید دفع بشوند. در تقویت این نگاه جریان غالب باید وارد می شد. از طرفی حسین هم بیشتر به آن سمت گرایش کرده بود. این دو عامل دست به دست هم می دهد که هیئت رزمندگان از هم پاشیده شود. خب بخشی از انصار حزب الله همان اعضای هیئت هستند. بچه های جبهه و جنگ هستند. چه می شود که این تغییروتحول فکری صورت می گیرد. حتی در همان نقل قول که شما می گویید صاحب آن الله کرم است به همین اسامی بچه های جبههدر تاسیس انصار اشاره دارد از جمله ذوالقدر و عبداللهی. راستی این آقای عبداللهی کیست؟!الان رئیس انصار حزب الله است! عبدالحمید محتشم..  یعنی به واسطه تغییراتی که در جریان های سیاسی در حال وقوع است، در نگاه های موجود در هیئت هم تغییراتی ایجاد می شود؟بله، اینها هم به سمت این تغییرات گرایش پیدا می کنند، اما جمعی در هیئت نسبت به این تغییر مقاومت می کنند. بچه های هیئت عمدتا باقی ماندند. جواد شیرازی ماند. آقای نوجوان ماند. امیر نوجوان؟نه اینها خطاهای آن متن است. اکبر نوجوان درست است. قائم مقام لشکر سیدالشهدا بود. همه تقریبا ایستادند. منتها بعضی در نقش سخنگو مقاومت کردند و بخشی هم در سکوت. تاکید کردند که هیئت امنای هیئت رزمندگان باید تغییر کند. فشار آوردند، اما نشد؛ به همین دلیل هیئت رزمندگان متعددی ایجاد کردند. به شکلی که یکی در حال تضعیف شدن بود و دیگری در حال تقویت با همان نام هیئت رزمندگان. چرا باید هیئت دیگری تشکیل می شد؟! اما شد و الان هم هستند. لطفا واضح تر توضیح دهید. یعنی از 74 به بعد، به هیئت رزمندگان فشار وارد می شود. .به این نتیجه رسیدند که ترکیب هیئت امنای هیئت رزمندگان در راستای سیاست های موجود نیست. پس می گویند که ترکیب باید عوض شود؟یا ترکیب عوض شود یا هیئت را بگیرند. این اتفاق نمی افتد. چون اتفاق نیفتاد، هیئت جدید را راه اندازی کردند. الان هیئت رزمندگان وجود دارد، هیئت رزمندگان شرق و غرب و....  آن چیزی که در سال 1370 ثبت شد، هیئت رزمندگان موردنظر شماست؟بله. هیئت رزمندگان واقعی این است. جایی هم ممکن است مجوز نگرفته باشد یا ثبت نشده باشد؛ اما این هیئت جا افتاده است، البته این هیئت از بین رفت و هیئت بعدی جای آن را گرفت.با ترکیب جدید ارتباطی نداشتید؟هیئت جدید از سال 75 فعالیت خود را شروع کرد. هیئت قبلی از سال 74 شروع به سقوط می کند. در اینجا به دلیل اینکه هیئت به من اعلام می کند کارش تمام شده است، به من می گویند هیئتی در مسجد ارک به مناسبت شهادت امام صادق(ص) مراسم دارد و از من برای سخنرانی دعوت کردند؛ من از قم به تهران آمدم و دیدم درهای مسجد قفل است، چرا؟ یعنی بفهمم که همه چیز تمام شد و فهمیدم! به آنهایی که دعوت کرده بودند زنگ زدم و گفتم من همه چیز را فهمیدم. چه کسانی شما را دعوت کرده بودند؟بچه هایی که معتقد بودند منش سیاسی و فرهنگی ما که چپ بوده است، باید تغییر کند. چه کسی از من دعوت می کرد؟ یا حسین بود یا بچه های هیئت دیگر، فرد دیگری نبود. سال 74 بود؟بله. بعد از اینکه به قم بازگشتم، تقریبا سه هفته گذشته بود که متوجه شدم دوباره نامی از هیئت رزمندگان در حال طرح شدن است. این هیئت جدید بود و هیئت قبلی هم منتفی شد و رفت و در سال 74 منحل شد. خب بعد از آن شما هیئتی های سابق هیچ بیانیه ای و اطلاعیه ای صادر نکردید؟قبل از این اقدام چرا؛ ما تاکید داشتیم که هیئت را سیاسی و وابسته نکنید. این را با چه کسانی در میان گذاشتید؟با حسین الله کرم. گفتم نگذارید سیاسی شود، بگذارید مستقل باشد. از هیئتی هایی که شما جزء آنها بودید، چه کسانی موافق منش شما بودند؟آقای نوجوان و شیرازی کنار رفتند. ما سه نفر بودیم. بعد از آن کناره گرفتید؟بله. من رفتم قم به دنبال درس و بحث تا سال 76. در این سال آقای خاتمی رئیس جمهور شد. من فکر کردم این اطلاعاتی را که دارم در اختیار دولت جدید بگذارم. چون روند در حال تبدیل شدن جو علیه بچه های جنگ بود و در مطبوعات علیه آنها می نوشتند. من برای روشن شدن ذهن دولت جدید، گرایش ها را به پنج دسته تقسیم کردم که به نام من منتشر شد. در دوم خرداد 76 حامی خاتمی بودید؟این حمایت به گونه ای بود که من وقتی در مدارس قم درس داشتم، درست در لحظه ای که آقای خاتمی انتخاب شد، من وارد مدرسه معصومیه شدم، اما بیرون آمدن دست خودم نبود. مدرسه به هم ریخت که چرا از خاتمی حمایت می کنید؟ من در مدرسه حقانی، همین معصومیه و امام خمینی درس داشتم که همه آنها را لغو کردند. در سال 74 یک سری تجمعات و تحرکات به نام انصار حزب الله به وقوع می پیوندد، مثل ماجرای انتشارات مرغ آمین یا سینما فلسطین. شما در جریان این اتفاقات بودید؟مجموعه برنامه های انصار چه در قالب سخنرانی و... را دوستان به من اطلاع می دادند. چرا باید به شما اطلاع می دادند؟به خاطر رفاقت بین ما بود. این مسئله اما از سال 74 رفته رفته کم می شود. به من می گفتند فرق بین ما و تو این است که تو ولایتی چپ هستی و ما ولایتی راست. سال 74بر سر موضوعات اقتصادی مثل اختلاس بانک صادرات و دیگر موضوعات بازرگانی یعنی گرانی و اینها تجمعی شکل گرفت که من در آنجا سخنرانی کردم؛ اما این هیچ ربطی به انصار نداشت. من درباره اعتراضات به مرغ آمین و سینما فلسطین شنیده ام. من اتفاقا با حسین درباره مرغ آمین حرف زدم و گفتم فکر می کنی این منش، درست است؟ و می دانم که حسین ناراحت شد. بعد از حوادث سال 74، ارتباط شما با حسین الله کرم قطع می شود؟کم رنگ می شود، چرا؟! چون هیئت باید تضعیف می شد. طبیعتا رابطه من و حسین هم تضعیف می شود. بعد از آن دیگر او را ندیدید و او اطلاعاتی به شما نداد؟بله. ارتباط ما قطع شد. رسیدیم به سال 76 و آن سخنرانی که منتسب به شماست..اینجا یک حلقه مفقوده هم وجود دارد و آن این است که از این به بعد من باید انصاری بشوم. یعنی چه؟این صحبتی که من با دوستان داشتم در همان جلسه سه نفره، در واقع برداشت یک نفر از صحبت های من است. من نسبت به این برداشت هم خیلی ایراد دارم. آن جلسه سه نفره ضبظ نشد. آقای نوری زاده در خارج از کشور می گوید من نوار آقای پروازی را گوش کردم، در حالی که اصلانواری وجود ندارد. آن متن منتسب به سخنرانی، برداشت یک نفر است؛ یعنی مفهومی است که او برداشت کرده و به همین جهت دارای ایراداتی است؛ نکته دوم اینکه آنچه به من نسبت داده شده من از قول فرد دیگری مطرح کرده ام. این فایل را نگه می دارند. در اینجا چند کار امنیتی اتفاق می افتد. این فایل 16 ماه بعد از آنکه من حرف زدم، باید برود در یک سخنرانی توزیع شود....  یعنی سال 78؟بله و باید جایی پخش شود که سخنرانی درباره قتل های زنجیره ای انجام می شود؛ یعنی در اصفهان و سخنرانی کدیور. این متن آنجا پخش می شود. فقط در اصفهان توزیع شد و جای دیگری این اتفاق نیفتاد. نکته بعدی این بود، برای اینکه سخنرانی مهم جلوه داده شود، من باید انصار حزب اللهی معرفی می شدم. از آنجا که با حسین هم در گذشته رفاقت داشتم، امکان اینکه من در صحنه بتوانم ایفای نقش کنم فراهم بود. بلافاصله انصار بیانیه داد که پروازی عضو ما نبوده است. بعد از آنکه پخش شد، چه اتفاقی افتاد؟بعد از آن باید این موضوع شایع می شد که این سخنان برای این فرد است و او پناهنده شده است. نه اینکه قصد دارد پناهنده شود، بلکه پناهنده شده. این مسئله در هیئت دولت طرح می شود. در هیئت دولت اعلام می کنند یک روحانی پناهنده شده است. برای اینکه این موضوع بهتر جا بیفتد، گفتند از سمت تبریز پناهنده شده است. چه زمانی؟ درست همان زمانی که من برای سخنرانی شب قدر به دانشگاه تبریز رفته بودم. اینها هم می دانستند که من به تبریز رفتم. در این صحنه حتی روح الله حسینیان هم می پذیرد که من به آنجا رفتم؛ یعنی من داشتم فرار می کردم، در تبریز بودم و بعد از مرز پشیمان شدم و برگشتم. من اصلانرفتم. خب آقای حسینیان در سخنرانی در جمع طلاب مدرسه شهیدین قم می گوید که این طلبه آدم متدینی بوده، عقل و دینش مانع می شود برمی گردد و خود را به دادگاه ویژه روحانیت معرفی می کند و...ببینید! این موضوعی که اتفاق نیفتاده باید کاری صورت بگیرد و برای همه جا بیفتد که چنین رخدادی روی داده است. بعد از انتشار این متن در اصفهان، چه اتفاقی برای شما می افتد؟از اصفهان بلافاصله به من زنگ می زنند که چنین چیزی به نام تو منتشر شده. پشت تلفن برای من خواند. بعد من متوجه شدم که این متن، همان متن مذاکرات سه نفره است که بنا نبود منتشر شود. بعد تلفن های متعددی به منزل ما در قم شد. پدر مرحوم من می گفت باور نمی کنم شما در قم باشید، باید بیایید تا شما را ببینم. حتی حسینیان هم می گوید که او را بردند مرز تا فرار کند. البته حسینیان در همان سخنرانی در جایی می گوید شایعه... یعنی می گوید شایعه شد که یک روحانی به آلمان پناهنده شده است...ولی می گوید که او را به تبریز بردند... آیا برخورد خاصی هم صورت گرفت؟زنگ ها به صدا درآمد. بعد از آنکه معلوم شد پناهنده نشده ام. از چند هفته بعد از آن شروع به کار دادگاه های من بود. دادگاه ویژه روحانیت براساس شکایتی که انصار حزب الله طرح کرد، برگزار شد. روند دادگاه به چه صورت پیش می رفت؟روند دادگاه من شش سال طول می کشد؛ چون می دانستند شکایتی که انصار طرح کرده خیلی جدی نیست. یعنی در طول این شش سال شما در رفت وآمد مداوم به دادگاه بودید؟شش سال متمادی تا زمانی که ریاست جمهوری آقای خاتمی تمام شد. بعد از روی کارآمدن احمدی نژاد دادگاه من تمام می شود. شکل حضور شما چگونه بود؟خیلی طولانی بود؛ مثلاسه ماه یک بار زنگ می زدند و من را می خواستند. بعد شش ماه با من کاری نداشتند؛ اما پرونده باز بود. اتهام شما چه بود؟نشر اکاذیب و تشویش اذهان عمومی و اقدام علیه امنیت ملی که در ابتدا تبرئه می شوم. بعد از آن انصار دوباره شکایت می کند به دلیل اینکه حکم را قبول ندارد. بعد از دادگاه تجدیدنظر، حکم من 200 هزار تومان جریمه نقدی شد؛ یعنی نسبت به آن تبرئه افزایش پیدا کرد. فقط جریمه مالی؟ زندان یا خلع لباس...خیر. همان جریمه مالی بود. در جلسات دادگاه از طرف انصار چه کسی شرکت می کرد؟یک بار رئیس انصار اصفهان شرکت کرد و دو، سه بار هم آقای عبداللهی همان آقای محتشم رئیس انصار در دادگاه حاضر شد. در مابقی جلسات هم عمدتا من تنها بودم. قبل از دادگاه مورد بازپرسی قرار نگرفتید؟چرا. من چند جای مختلف مورد بازپرسی واقع شدم. تهران یا قم؟به غیر از یکی از بازپرسی هایی که در قم انجام گرفت؛ بقیه در تهران بود. چند جلسه بود؟فکر می کنم حدود هفت یا هشت جلسه.فقط برای روند بازپرسی احضار می شدید؟بله.گفتید که این صحبت های مستقیم شما نبود؟من گفتم که این صحبت ها را طرح کردم؛ اما دو ابهام وجود دارد. حسینیان در همان سخنرانی شما را طلبه ای معرفی می کند که با انصار حزب الله همکاری می کنید. بعد در جریان قتل های زنجیره ای مدعی می شود که سعید حجاریان، محسن امین زاده و محسن آرمین و افشاری شما را تحریک می کنند. بعد ادامه می دهد که سعید حجاریان فایل را پیاده کرده و می گویندها و فلانی می گوید را حذف کرده... بعد ادامه می دهد که جزوه ای را منتشر می کنند به نام سخنرانی پروازی. من بازجویی پروازی را دیده ام؛ می گوید به سعید حجاریان اعتراض کردم که بنا نبود این صحبت ها را منتشر کنید و بعد چرا آن را تحریف کرده اید. بعد هم به شایعه پناهندگی اشاره می کند. چه اندازه از این صحبت ها درست است؟من این مواردی را که شما خواندید از صدر تا ذیل، همه را تکذیب می کنم. من در مقاله های «صبح امروز» مفصل این موضوعات را توضیح دادم. من اعلام کردم که هم از شما شکایت می کنم و هم هر جا که شما بگویید با شما مناظره می کنم. من آن زمان که این حرف ها گفته و پخش شد، در زندگی ام سعید حجاریان را ندیده بودم، با اینکه بچه محل بودیم! ببینید 16 ماه از ماجرای آن جلسات گذشته، این فایل صحبت ها منتشر و دادگاه من برگزار شده، من هنوز سعید را ندیدم. پس چطور است که ایشان می گوید سعید به او گفته است که بیا و این حرف ها را بزن. من در همان مقاله ها در صبح امروز نوشتم که چطور شما می توانید پرونده من را بخوانید بدون آنکه منتهی به حکم شده باشد. در نهایت باید بگویم این تحلیل آقای حسینیان است و به لحاظ خبری هیچ واقعیت خارجی نداشته است. من نه سعید را دیده بودم و نه هرگز پناهنده شدم. من و جواد اکبرین با هم برای سخنرانی رفتیم تبریز و برگشتیم. همیشه می رفتیم. خب! بعد از آن روشن شد که بالاخره چه کسی این تحریف را در سخنان شما انجام داده است؟من فکر می کنم یک کار ویژه انجام شد. به نظر می رسد بیشتر از این هم نمی توانم سوال کنم و شما توضیح دهید!بله. همین طور است. بعد از سال 78 دیگر اسمی از شما نیست.بله. من دیگر به محاق رفتم. در این فاصله که دادگاه برگزار شد، شما اجازه فعالیت نداشتید؟خیر. به من نگفتند که فعالیت نکن، بلکه دعوت نمی شدم؛ تا یکی، دو سال گذشته که از طرف یکی، دو جا من را برای سخنرانی دعوت کردند. یکی از آنها، دعوت به کاشان بود. بعد هم به دانشگاه تبریز دعوت شدم و بعد از آن به تدریج روند بازگشت من به عرصه شروع شد. این دعوت ها از چه زمانی شروع می شود؟فکر می کنم از دور دوم ریاست جمهوری احمدی نژاد. در آن سال ها آیا از بچه های انصار کسی از شما سراغی گرفت؟ در واقع مواجهه ای به غیر از دادگاه داشتید؟از بچه های هیئت رزمندگان یکی، دو نفر جویای احوال من بودند. اما بقیه از اتفاقی که برای من افتاده بود، خوشحال بودند.از طرف اصلاح طلبان کسی سراغ شما را نگرفت؟بعضا تماس می گرفتند و احوالپرسی می کردند. اینکه بخواهند وارد شوند و کمکی انجام دهند چطور؟کمکی از دستشان برنمی آمد. به نظر من دلسوزی داشتند. چه کسانی با شما تماس داشتند؟جواد امام تماس می گرفت. فکر می کنم یک بار آقای عرب سرخی تماس گرفت و یکی، دو بار هم سعید حجاریان را دیدم.
                