سه‌شنبه ۳ اسفند ۱۳۹۵
-----------------------------------------
سرمقاله
-----------------------------------------
طرح تحول سلامت در آینه نقد
-----------------------------------------

                    طرح تحول نظام سلامت برای سلامت کشور الزامی و لازم الاجراست، اما این طرح ملاحظاتی دارد که می بایست به موازات اجرای آن مدنظر قرار می گرفت. متاسفانه از برخی از این ملاحظات غفلت شده و به همین دلیل، تامین منابع اجرای طرح برای دولت و مجلس به سختی صورت می گیرد. البته اگر این روال ادامه یابد، این احتمال وجود دارد که منابع مورد نیاز طرح تحول نظام سلامت بیش از دو سال دیگر قابل تامین نباشد و بعد از این مدت تامین این منابع برای دولت و مجلس کمرشکن و امکان ناپذیر خواهد بود. نکاتی باید به موازات اجرای طرح از روزهای اول مدنظر قرار می گرفت.چه بسا بهتر بود قبل از اجرای طرح اجرا می شد و بعد طرح کلید می خورد، تدوین گایدلاین ها یا همان «راهنماهای بالینی» است. هرچند وزارت بهداشت با شروع طرح تحول نیز می توانست تدوین آن را در دستور کار خود قرار دهد، اما چنین اقدامی صورت نگرفت. این راهنماها باید از سوی انجمن های تخصصی علمی که در سطح کشور از منتخبان جامعه پزشکی در رشته های تخصصی مختلف هستند تدوین می شد که از جایگاه کاملاعلمی و قابل دفاعی برخوردار باشد. این انجمن ها در تخصص های مختلف از جمله انجمن تخصصی گروه داخلی، انجمن تخصصی گروه جراحی، انجمن تخصصی گروه ارتوپدی و سایر رشته ها، در حوزه پزشکی فعالیت می کنند. اگر وزارت بهداشت تدوین گایدلاین های تخصصی در هر رشته را به انجمن های خاص در رشته های پزشکی محول و مطالبه می کرد، انجمن ها با تدوین آنها که در اصل تعریف فرایندهای لازم برای درمان هر بیماری است، می توانستند مسیر درمان را کاملابر مبنای استانداردها و اصول علمی برای هر بیماری مشخص کنند. از سوی دیگر در تعامل بین وزارت بهداشت و وزارت تعاون، کار و رفاه اجتماعی که در اصل متولی سازمان های بیمه گر اصلی است، راهنماهای بالینی روی سیستم اتوماسیون قرار می گرفت و پزشکان سراسر کشور موظف می شدند در چارچوب و در مسیر این راهنماهای بالینی به درمان بیماران خود بپردازند. قطعا در این وضعیت است که می توان مدعی شد از هزینه های غیرضرور جلوگیری خواهد شد و هر پزشک صرفا در چارچوب تخصصی و تعریف شده برای هر بیماری، مجاز به درمان بیماران خواهد بود. اگر پزشکی خارج از این چارچوب ها هزینه ای به بیمار تحمیل می کرد، قطعا آن پزشک با بیمه ها دچار مشکل می شد و بیمه ها می توانستند از پزشک سوال کنند که به چه دلیل خارج از چارچوب ها برنامه درمان را طراحی کرده است؟ از این منظر اگر هزینه ها مدیریت می شد، قطعا وزارت بهداشت حداقل 50 درصد در منابع صرفه جویی می کرد و مانع هزینه های غیرضرور برای طرح می شد. متاسفانه شاهد هستیم در سه سالی که از اجرای طرح تحول گذشته است، هزینه های سربار زیادی وجود دارد که در پاره ای موارد غیرقابل تحمل شده و دولت و مجلس در تامین آن دچار مشکل هستند، اما موضوع نگران کننده دیگر، برداشت از منابع سازمان تامین اجتماعی در بخش درمان و تزریق این منابع به وزارت بهداشت است که با توجه به آنچه بیان شد، مشکلی از این وزارتخانه حل نخواهد کرد. می دانیم منابع سازمان تامین اجتماعی که بخش اصلی آن از حق بیمه کارگران به دست می آید، وقتی وارد صندوق تامین اجتماعی می شود، به جز مسیری که از سوی قانون گذار تعریف شده، در هیچ راه دیگری مجاز به هزینه شدن نیست. قطعا در گذشته این منابع به سمت دانشگاه های علوم پزشکی سراسر کشور و طرف های قرارداد اعم از بخش دولتی و خصوصی هدایت و پرداخت ها به آنها انجام می شد. اگر این منابع در اختیار وزارت بهداشت قرار بگیرد، تغییری در افزایش منابع رخ نخواهد داد، این همان منابعی است که در گذشته هم تامین می شد. چه بسا اگر این رفتارها از سوی بخش هایی از دولت با بدنه پرسنلی و کارشناسی سازمان تامین اجتماعی ادامه یابد، بر میزان تامین درآمدها اثر منفی داشته باشد و وزارت بهداشت را که مدعی پرداخت نشدن تعهدات تامین اجتماعی است با چالش جدی نیز روبه رو کند. بنابراین به نظر می رسد رفتارهایی از این قبیل مشکل گشا نیست و حتی می تواند به ضرر خود وزارت بهداشت تمام شود. در چنین مواقعی وقتی که یک سازمان یا دستگاه اجرائی مثل وزارت بهداشت دچار مشکل می شود، در اولین گام باید تامین منابع صورت پذیرد. اگر با تامین منابع مشکل حل شد، اقدام بعدی مورد نیاز نیست، اما همان طور که اشاره شد، بازکردن سایر گره های طرح تحول نیز اقدامی الزامی است. *مدیرعامل پیشین سازمان تامین اجتماعی و رئیس کمیسیون سلامت، محیط زیست و خدمات شهری شورای شهر تهرانبودجه 96 و قیر رایگان9- صدها شرکت مدیریت صادرات و ده ها واحد تولیدی و صادراتی، صاحبان مخازن و ترمینال در بنادر ایران و کشورهای بازار هدف و صاحبان کشتی های حمل کننده قیر صادراتی ایران در این شرایط باید چه کنند؟ خریداران قیر صادراتی ایران با شرایط جدید چگونه باید نیازهای خود را تامین کنند؟10- نهایتا چرا کشورهای منطقه مصرف سالانه قیرشان بین 400 هزار تا یک میلیون تن است و مصرف ما چهار میلیون تن؟ چرا استرالیا که از لحاظ وسعت، شرایط اقتصادی و تعداد بزرگراه با ایران مشابهت دارد فقط 800 هزار تن قیر مصرف می کند و ما چهار میلیون تن؟11- بالاخره چه کسی پاسخ گوی اشتغال پرسنل شرکت های صادراتی کشور است و دفاتر بازاریابی این شرکت ها در خارج از کشور چه سرنوشتی خواهند یافت؟امید است نمایندگان مجلس در صحن علنی با این مصوبه کمیسیون تلفیق مخالفت کنند و اجازه دهند قیر مورد نیاز بازار داخل و صادراتی کشور مانند سایر اقلام در بورس عرضه و معامله شود و از مداخله دستوری در بازار خودداری کنند.
                