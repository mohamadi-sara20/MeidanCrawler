دو‌شنبه ۱‌شهریور ۱۳۹۵
-----------------------------------------
type_unknown
-----------------------------------------
آچمز نفتی دلواپسان
-----------------------------------------

                    شرق: بالاخره روز موعود فرا رسید و زنگنه با حضور در صحن غیرعلنی مجلس به انتقادات مخالفان قراردادهای نفتی پاسخ داد. آنچه از این نشست به گوش می رسد، فروکش کردن واکنش های تند مخالفان است. گویی دیگر از آن تب تند مخالفت ها خبری نیست و یک جلسه برای رفع این ابهامات و انتقادات کافی بود. حالادلواپسان پس از گذشت دو سال از سد کردن مسیر انعقاد قراردادهای نفتی و تهدید زنگنه به استیضاح، به نظر می رسد قانع شده اند و همراهی با دولت را در پیش گرفته اند. آن گونه که از این جلسه غیرعلنی خبر می رسد، فضا بسیار آرام شده و شرایط برای عملیاتی کردن قراردادهای جدید نفتی با اصلاحیه نو، فراهم شده است. فضا آرام استحسین امیری خامکانی، نایب رئیس کمیسیون انرژی مجلس دهم در گفت وگو با «شرق» از فضای آرام این جلسه غیرعلنی می گوید: در این نشست همان کلیات قبلی از جانب مخالفان بیان شد و وزیر نفت و موافقان درباره رفع ابهامات مخالفان، توضیحاتی ارائه دادند.او با مثبت خواندن فضا برای عملیاتی شدن قراردادهای جدید نفتی می افزاید: کاملامحسوس بود، انتقادات کم و ایرادات برطرف شده است. با این اوصاف به نظر می رسد این قرارداد ها به زودی عملیاتی شود تا بیش از این فرصت سوزی نشود، زیرا کشور به این سرمایه ها نیاز دارد.امیری خامکانی در ادامه صحبت های خود با بیان اینکه نباید با بی اعتمادی به رویکرد دولت به قراردادهای نفتی نگاه کرد، می گوید: البته اگر ایرادی است باید برطرف شود اما نمی شود به یک دولت آن قدر اعتماد کنیم که کلاکشور را از ریل قانون و برنامه خارج کند و در مقابل آن قدر به دولتی بی اعتماد باشیم که اجازه ندهیم هیچ حرکتی انجام دهد. همه ما متفق القول هستیم که منافع ملی باید حفظ شود و هرجا لطمه ای به منافع ملی وارد می شود رویه اصلاح شود. باید به دولت اعتماد کنیمامیری خامکانی تاکید می کند: ما باید به دولت اعتماد کنیم و اجازه دهیم کشور از منابع داخلی و خارجی و فرصت های پیش آمده استفاده کند؛ نباید فرصت سوزی کنیم بلکه در عین حفظ منافع ملی باید بدانیم که کشورهای مقابل ما در میادین مشترک در حال برداشت هستند و ما نیازمند منابع داخلی و خارجی، تکنولوژی، افزایش ضریب بازیافت نفت و افزایش تولید هستیم. قاطبه نمایندگان با اصل قراردادهای نفتی مخالف نبودندمحمد خالدی سردشتی، عضو کمیسیون انرژی مجلس دهم نیز در گفت وگو با «شرق» خبر از نامه ای می دهد که از سوی وزیر نفت ایران در این جلسه خوانده و نسبت به هشدارهای مندرج در آن از سوی بیژن زنگنه پاسخ داده شد.به گفته خالدی، در رابطه با قراردادهای جدید نفتی در میان نمایندگان مجلس، سوالات و ابهاماتی وجود داشت و از آنجا که این قراردادها در سطح ملی است، مجلس متمایل بود ایرادات آن مطرح و برطرف شود، اما قاطبه نمایندگان با اصل قراردادهای نفتی مخالف نبودند.این نماینده مجلس در این گفت وگو، چند نمونه از سوالات نمایندگان را که البته می توانست با سهولت بیشتری به پاسخ برسد و نیازی به طرح آن در مجلس با این همه هیاهو نباشد، مطرح می کند: «چه تفاوتی بین قراردادهای جدید نفتی و بای بک (قراردادهای بیع متقابل) وجود دارد؟»، «آیا ورود دانش فنی به داخل کشور فقط در حد حرف است یا در عمل هم اتفاق می افتد؟»، «حاکمیت نظام و برداشت صیانتی از نفت رعایت خواهد شد؟»، «آیا ایران می تواند در پروژه های مشترک با شرکت های خارجی همکاری داشته باشد؟»، «نحوه پرداخت هزینه این شرکت ها به چه شکلی است؟»، «آیا آنها در تولید هم سهم دارند یا هزینه کرد خود را از تولید برداشت می کنند؟»، «آیا مدت این قراردادها را می توان مشخص کرد؟» و سوالاتی از این دست از جانب نمایندگان مطرح شد و وزیر نفت و موافقان قراردادهای نفتی به رفع ابهامات پرداختند.به گفته او، مجلس معتقد است باید در انعقاد این قراردادها به واژه ها بسیار اهمیت داده شود تا اگر واژه ای منافع ملی را به خطر می اندازد، از متن قرارداد حذف شود. خوانش یک نامه از سوی وزیر نفت در نشست غیرعلنیخالدی با بیان اینکه وزیر نفت در مجلس با توضیحات خود، بخشی از سوالات را پاسخ داد، می افزاید: از سوی دیگرنامه ای 15بندی در این رابطه ارسال شد که مسائل مربوط به این موضوعات در آن مطرح شده بود. بنابراین هر کدام از بندهایی که در این نامه آمده بود را هم بررسی کردیم.او با بیان اینکه نامه رهنمودی بود، می افزاید: کمیسیون انرژی از محتوای آن آگاهی داشت. وزیر نفت هم با در دست داشتن این نامه در این نشست حضور یافت و بند به بند این نامه را تشریح کرد. چکیده و عصاره این نامه استفاده از تکنولوژی های نوین، برداشت صیانتی حوزه نفت و بهره گیری از توان داخلی در ذیل سیاست های اقتصاد مقاومتی بود که این دغدغه ها مطرح و رفع شد.عضو کمیسیون انرژی مجلس بیان کرد برایند این جلسه برای دولت و مجلس این بود که این قراردادها از نظر حقوقی، ملی و پدافندی و امنیت ملی جمع بندی کلی داشته باشند و سپس وارد انعقاد قراردادهای نفتی شویم.او در پاسخ به پرسش «شرق» مبنی بر اینکه آیا نیت نمایندگان مخالف، بیان انتقادات در قالب پروژه دلواپسی بود، می گوید: واقعیت این است که چنین نبود و موافقت ها و مخالفت ها براساس دلیل و برهان مطرح شد و به هیچ وجه، بحث شخصی مطرح نبود. نمایندگان مجلس به دلیل حساسیت موضوع، تاکید کردند در نوع قرارداد باید تشکیک کنیم تا اگر ابعاد مشکوکی وجود دارد که احتمال می رود در آینده به ضرر کشور باشد، آن را مرتفع کنیم.خالدی با اشاره به پرسش مهم نمایندگان مبنی بر اینکه «آیا این نوع قراردادها در حالت بحرانی و تحریم هم ادامه دار خواهد بود یا کشورها می توانند میادین را ترک کنند؟» از پاسخ زنگنه می گوید: زنگنه در این زمینه گفت آنها چون پس از تولید می توانند هزینه کرد خود را دریافت کنند، در حالت تحریم هم قطعا نمی توانند ایران را ترک کنند. قراردادهای جدید نفتی به نحوی است که اگر در زمان تحریم هیچ گونه تولید و صادراتی نداشته باشیم، هیچ پرداختی به شرکت های سرمایه گذار خارجی نخواهیم داشت.او با اشاره به اینکه حتما از منظر مسائل کلان و حقوقی، کماکان نگرانی هایی وجود دارد، می افزاید: وزارت نفت به حرف های موافقان و مخالفان گوش فرا داد و مطمئنا انتقادها و مخالفت ها را مدنظر قرار می دهد. با توجه توضیحات وزیر نفت به نظر می رسد انتقاد ها نسبت به قراردادهای نفتی تا حدود زیادی فروکش کرده باشد. سال 74 برتری قراردادهای جدید نفتی نسبت به بیع متقابلبه گزارش ایسنا، رسول خضری، نماینده مجلس، با اشاره به جلسه غیرعلنی صبح دیروز مجلس برای بررسی قراردادهای نفتی، گفت: طبق اظهارات وزیر نفت، قراردادهای جدید نفتی براساس منافع ملی تنظیم شده و نسبت به قراردادهای پیشین برتری دارند.او ادامه داد: طبق گزارش های ارائه شده از وزیر نفت در این جلسه، از سال 74، قراردادهای نفتی برای اکتشاف و توسعه و بهره داری به صورت بیع متقابل بود و این مراحل پیوستگی نداشت و طرف قرارداد می توانست کار را در هر مرحله رها کند؛ اما در شهریور 94 دولت مصوب کرد در این قراردادها هر سه مرحله باید به صورت پیوسته انجام شود و این یکی از ویژگی های قراردادهای نفتی جدید است که آقای زنگنه از آن دفاع کرد.خضری افزود: همچنین در قراردادهای بیع متقابل که از سال 74 اجرائی می شد، سود و هزینه و پاداش به صورت کامل از سوی طرف قرارداد مطالبه می شد، اما در قرارداد جدید این موضوع منوط به افزایش تولید شده و اگر در آن زمان دولت در درصد سود، هزینه و پاداش را می داد، درحال حاضر به گونه ای است که اگر به تولید منجر نشود، 50 درصد این مطالبات پرداخت خواهد شد.این نماینده مجلس با اشاره به مصوبه مجلس در مواد 3 و 7 قانون مربوط به قراردادهای نفتی در سال 91، اظهار کرد: در این مصوبه به دولت اختیار داده شده در قراردادهای نفتی تجدید نظر کند و به شیوه فعلی این قراردادها را اجرائی کند، بر همین اساس الگوی جدید قراردادهای نفتی شهریور سال گذشته در هیات دولت مصوب شد و در واقع دولت با مجوزی که مجلس در سال 91 داده بود، قراردادهای جدید را تنظیم کرده است.خضری با بیان اینکه در قراردادهای جدید نفتی اولویت با شرکت های ایرانی است، ادامه داد: بر این اساس چنانچه شرکت های ایرانی تمایل یا توان انعقاد این قراردادها را نداشته باشند، با سایر متقاضیان این قرارداد منعقد می شود و در واقع این امر در راستای اقتصاد مقاومتی و استفاده از ظرفیت های داخل است.او با بیان اینکه قراردادهای جدید نفتی نسبت به قراردادهای بیع متقابل سال 74 برتری دارند و ایراد های آنها مرتفع شده، افزود: ما پیش از این در قراردادها برخورد انفعالی داشتیم و ناچار بودیم باج بدهیم؛ اما اکنون دولت به برکت برجام، دست بالارا در این قراردادها دارد و به نظر می رسد این موضوع به نفع منافع ملی است، اگرچه ممکن است برخی شرکت ها منافع خود را در معرض تهدید ببینند.
                