پنج‌شنبه ۲۰ خرداد ۱۳۹۵
-----------------------------------------
type_unknown
-----------------------------------------
یقه درانی برای یک فرودگاه
-----------------------------------------

                    ماجرای یقه درانی خلیل آقایی، معاون امور مجلس وزیر جهاد کشاورزی، در دعوایش با عزت الله یوسفیان ملا، نماینده مردم آمل در صحن علنی مجلس، همان روز اول سر زبان ها افتاد. اما آن روز چه اتفاقی افتاده بود؟ یوسفیان ملادر گفت وگوهایش بعد از ماجرای دعوا با رسانه های مختلف، سخن از برنج های وارداتی به میان آورد که گویا پیگیری هایش از معاون وزیر جهاد کشاورزی بی نتیجه مانده و محل دعوا شده بود. او در گفت وگوی خود با فارس گفته بود: «پس از حضور آقای آقایی در صحن مجلس، نامه ای را درباره واردات بی رویه برنج به معاون پارلمانی وزارت جهاد کشاورزی دادیم و بخشی از اعتراض مان را به صورت شفاهی به اطلاع وی رساندیم. هنوز فاصله ام با آقای آقایی زیاد نشده بود که دیدم وی در حال فریادکشیدن است و پس از مدتی یقه خود را پاره کرد و شروع کرد به ناسزاگفتن». اما خلیل آقایی، معاون امور مجلس وزیر جهاد کشاورزی، در گفت وگوی خود با «شرق» با رد ادعای این نماینده می گوید: «ایشان در هفت، هشت ماه گذشته حتی یک بار هم بحث برنج های وارداتی را مطرح نکرده است. آقای یوسفیان ملاسال هاست به دنبال محقق‎ کردن وعده انتخابی خود در آمل است. او می خواهد 400 هکتار زمین مرکز تحقیقات برنج در بابل را تبدیل به فرودگاه کند و وزارت جهاد کشاورزی به دلیل اینکه این زمین از نوع درجه یک (زمین با خاک بسیار مرغوب) است و تغییر کاربری آن از کشاورزی به مرکز خدماتی مانند فرودگاه، غیرکارشناسی است، با آن مخالفت کرده و همین مسئله او را به شدت عصبانی کرده است». او به دعوایش در مجلس هم اشاره می کند: «وقتی در مجلس بودم، آقای یوسفیان ملاآمدند. به رسم احترام برخاستم تا دیده بوسی کنم اما او نپذیرفت و از همان اول شروع به فحاشی کرد و گفت وزیر جهاد را با استیضاح به مجلس می کشانم. پس از کمی تلاش برای آرام کردن ایشان گفتم همین چند روز قبل (روز یکشنبه، دیدار رهبری با نمایندگان مجلس دهم) مقام معظم رهبری در سرفصل ترجیح مصالح ملی به مصالح منطقه ای، معظم له دقیقا مصداق فرودگاه را مطرح کردند که ممکن است یک فرودگاه برای یک منطقه در اولویت باشد اما به صورت ملی برای کشور در اولویت نباشد و می توان از فرودگاه شهرهای مجاور استفاده کرد. در خود مازندران سه فرودگاه در ساری، بابلسر و رامسر وجود دارد. این موضوع، محور دعوای ایشان با من بود. بعد هم عصبانی شد و به سینه بنده زد و یقه ام را کشید. بعد که متوجه شدم یقه ام پاره شده، برخاستم و سر او داد زدم که هم فحش می دهی و هم یقه ام را پاره می کنی؛ حالاهم باج می خواهی؟ گفتم باج نمی دهم اما آبروی تو را می برم. حتی در عکس ها معلوم است که به یقه ام اشاره می کنم. مگر من دیوانه ام که خودم یقه ام را پاره کنم؟ آنجا که حرف باج را به میان آوردم، آقای کوچکی نژاد، نماینده رشت، جلوی دهانم را گرفت. من یک کلمه به ایشان فحاشی نکردم و او به بنده افترا زد». 400 هکتار زمین لم یزرع در استان مازندران!اما فارغ از دعوایی که رخ داده یک نکته در اینجا دارای اهمیت است. عزت الله یوسفیان ملاآن گونه که مسئولان جهاد کشاورزی می گویند، از سال 93 به دنبال احداث فرودگاه در اراضی گاودشت است. زمین انتخابی او -که درخواست تغییر کاربری آن را هم دارد- 400 هکتار زمین از اراضی درجه یک کشاورزی است که اکنون در مرکز تحقیقات برنج شمال و گاوداری وزارت جهاد کشاورزی در منطقه گاودشت در حوزه شهرستان بابل قرار دارد؛ اما نکته اینجاست که یوسفیان ملادر نامه ای که خطاب به حجتی، وزیر جهاد کشاورزی برای احداث فرودگاه نوشته است از این اراضی به عنوان زمین های لم یزرع یاد می کند. متن نامه یوسفیان ملاچنین است: «احتراما مازندران و به طورکلی شمال کشور، محروم ترین استان ها در راه ارتباطی اعم از جاده و ریل هوایی هستند. با بررسی های انجام شده زمینی نسبتا مناسب در منطقه گاودشت دره شهرستان آمل وجود دارد که فاقد حتی یک اصله درخت و بدون کشت رها شده که از نظر وزش باد و شرایط جغرافیایی نیز (برای احداث فرودگاه) خوب است». این در حالی است که این زمین، از اراضی درجه یک کشاورزی است و تغییر کاربری آن به فردوگاه یا هر اقدامی دیگر به گفته کارشناسان، نوعی زمین خواری قانونی محسوب می شود. جالب تر اینجاست که آقای یوسفیان ملادر مجلس نهم، عضو ستاد مبارزه با مفاسد اقتصادی هم بود و درزمینه زمین خواری ها در منطقه گردنه حیران هم شدیدا موضع گیری داشت. او در رابطه با ادعای زمین خواران در منطقه حیران درباره تخریب 11واحد غیرمجاز در آن شهر گفته بود: «نباید فریب ادعاهای کسانی را خورد که لباس مستضعف به خود می پوشانند تا از ادامه تخریب واحدهای غیرمجاز در گردنه حیران جلوگیری کنند». حالااو که تا این حد خود را محق در پیگیری چنین تخلفاتی می داند، خود واقعیت را تحریف کرده و زمین درجه یک کشاورزی را که به هیچ عنوان تغییر کاربری آن مجاز نیست، زمینی «فاقد حتی یک اصله درخت و بدون کشت رها شده» معرفی می کند (این نامه در دفتر روزنامه «شرق» موجود است). این در حالی است که در استان مازندران سه فرودگاه در شهرستان های ساری، بابلسر و رامسر وجود دارد که فعال هم هستند و در این فاصله نزدیک دلیلی برای ساخت فرودگاه دیگری نیست. علاوه بر آنکه کارشناسان معتقدند احداث بسیاری از فرودگاه ها در کشور غیرکارشناسی بوده و اغلب با دید منطقه ای و به اصرار نمایندگان مجلس یا مسئولان وقت این مناطق ساخته شده اما بازدهی اقتصادی ندارد و حتی زیان ده هم هستند. ماجرا چه بود؟در پیگیری های روزنامه «شرق»، معاون وزیر جهاد کشاورزی می گوید: «آقای یوسفیان ملااز آذر 94 به دنبال تغییر کاربری مرکز تحقیقات برنج و گاوداری وزارت جهاد کشاورزی در مرز شهرستان های آمل و بابل به فرودگاه بود. این زمین از نظر حوزه جغرافیایی در شهرستان بابل قرار دارد. ما مخالفت اولیه خود را از نظر کارشناسی با درخواست ایشان اعلام کردیم، اما ایشان اصرار داشتند در این منطقه رئیس دادگستری بوده اند و او بود که مرکز تحقیقات کشاورزی و گاوداری را در این شکل نگه داشته وگرنه این اراضی (در دولت قبل) به مسکن مهر مبدل می شد».او در ادامه توضیحاتش می گوید: «در این کش وقوس ها بود که آقای یوسفیان ملابه جاهای مختلف رفتند و حتی گفتند شما زود قضاوت می کنید و بیایید و از منطقه بازدید کنید. من هم به همراه معاون تحقیقات وزارت جهاد کشاورزی و رئیس سازمان امور اراضی و برخی مسئولان دیگر، برای بازدید به منطقه رفتم. با وجودی که او گفته بود آنجا زمین مناسبی نیست، اما به چشم دیدیم آنجا مرکز تحقیقات برنج و گاوداری است و مجموعه تولیدی فعالی است. درهمین حال تصمیم گرفته شد این مجموعه فعال باشد و گفته شد اگر دولت در آینده زمانی تصویب کرد در اینجا اتفاقی دیگر بیفتد، دراین باره صحبت می کنیم.ایشان این استدلال ها را بازهم نپذیرفت و پای آقای پورمختار، رئیس کمیسیون اصل 90 را به میان کشید. درهمین باره جلسه ای بین بنده و آقایان پورمختار و یوسفیان ملابرگزار شد که در آنجا توضیحات لازم را دادم، اما او باز هم قانع نشد. در همان ایام هم با فحاشی و هتاکی برخورد می کرد. درنهایت اصرار کرد با وزیر جهاد کشاورزی به صورت مستقیم دیداری داشته باشند. ساعت 4:30 بعدازظهر 17 خرداد (یک روز قبل از دعوا در مجلس) ایشان دیداری با وزیر داشتند. در این جلسه، آقایان نوری قزلجه، نماینده سابق بستان آباد، زند، معاون تحقیقات هم، حضور داشتند. در آنجا آقای زند توضیحاتی را ارائه دادند مبنی بر اینکه همه این اراضی درگیر است و حتی یک وجب هم خالی نیست. ایشان (یوسفیان ملا) باید از مرکز تحقیقات حمایت کند نه اینکه درخواست تغییر کاربری یک زمین درجه یک به کاربری خدماتی را دهد. آقای یوسفیان ملاعصبانی شد و جلسه را ترک کرد. در آسانسور باز هم شروع به هتاکی و فحاشی و تهدید کرد».او به روز حادثه هم اشاره می کند: «بعد از این اتفاق، نمایندگان مجلس مرا بیرون آوردند و با هم صحبت کردیم. بعد آقای یوسفیان ملارا آوردند تا آشتی کنیم. ایشان تا آمد که با هم روبوسی کنیم، در حضور آقایان محبی نیا و خدادادی و قاضی پور، نمایندگان مجلس و آقای زمانی، مشاور آقای لاریجانی، گفت من یواشکی فحش دادم چرا آن را برملاکردی؟ یعنی اقرار کرد به بنده فحش داده. گفتم تو صدبار به من فحاشی کردی و تهمت زدی و یقه ام را پاره کردی، حق اعتراض ندارم؟».نماینده آمل خواهان تغییر کاربری اراضی در حوزه بابلآقایی با اشاره به اختلافات برسر اراضی گاودشت، می گوید: «آن طور که جهاد کشاورزی منطقه مازندران گزارش داده، 350هکتار از این اراضی در حوزه بابل و 50هکتار در حوزه آمل است». وقتی از او درباره پیگیری احداث فرودگاه از سوی نمایندگان بابل هم می پرسم، توضیح می دهد: «آنها مخالف احداث فرودگاه هستند و تاکید می کنند باید این مرکز تحقیقات باقی بماند. نمایندگان بابل همچنین می گویند این زمین متعلق به بابل است و ارتباطی به آمل پیدا نمی کند».احداث فرودگاه در مکانی دیگردر همین زمینه جویای پیگیری ماجرای تغییر کاربری اراضی گاودشت از دلاور حیدرپور، رئیس سازمان جهاد کشاورزی استان مازندران، شدیم. این مقام مسئول به «شرق» می گوید: «پیگیری این خواسته از سوی آقای یوسفیان ملابه سال 93 بازمی گردد که در همان زمان نیز با آن مخالفت شد. این اراضی متعلق به مرکز تحقیقات برنج و گاوداری است که در آن برنج و سه نژاد گاوی مورد تحقیق است. در اینجا هم برنج کاری می شود و علوفه کاشت می شود. این زمین ها از نوع درجه یک کشاورزی است و تغییر کاربری آن به صلاح نیست، آن هم در سالی که با نام اقتصاد مقاومتی نام گذاری شده است».او به زمین گاودشت اشاره می کند که محل اختلاف شهرستان آمل و بابل است: «این زمین از لحاظ ثبت جغرافیایی و سیاسی در حوزه بابل است، اما روستای وسطی کلاهم در آن منطقه واقع شده که این روستا متعلق به شهرستان آمل است. نمایندگان بابل هم با احداث فرودگاه در این منطقه مخالف اند و جای دیگری را برای احداث فرودگاه در منطقه احمدکلادر بابلسر که سابقه فرودگاهی دارد و منطقه ای نظامی بوده را مدنظر دارند. احداث فرودگاه و امکاناتی چون این اتفاق برای زمان هایی است که همه چیز ایده آل است، نه در زمانی که برای پرداخت حقوق کارمندان هم دچار مشکلیم».روش های یوسفیان ملابرای تغییر کاربریگویا روش های این نماینده مجلس فقط به ماجرای درگیری در مجلس ختم نمی شود و هرچه پیش تر می رویم، از روش های دیگرش رونمایی می شود. حیدرپور در روایتی از نوع پیگیری های یوسفیان ملابرای تغییر کاربری این زمین این گونه می گوید: «ایشان در نامه به وزیر جهاد کشاورزی این اراضی را اراضی لم یزرع معرفی می کند، درحالی که چنین نیست. این زمین 30 سال است که دست جهاد کشاورزی است و در آن ذرت و کلزا کشت می شده و اکنون به مرکز تحقیقات کشاورزی بدل شده است». به گزارش باشگاه خبرنگاران جوان این در حالی است که یوسفیان ملاپس از بازدید مقامات از این اراضی هم با وجودی که با درخواستش موافقت نشد، به خبرنگاران گفته بود با احداث فرودگاه موافقت شده که وزارت جهاد کشاورزی مجبور شد تکذیبیه آن را منتشر کند.
                