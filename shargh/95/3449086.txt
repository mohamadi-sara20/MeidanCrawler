چهار‌شنبه ۲۸ مهر ۱۳۹۵
-----------------------------------------
حرف اول
-----------------------------------------
ساکنان آسمان
-----------------------------------------

                    انسان ها همیشه به دنبال دستاورد بیشتر هستند. برخی به دنبال کسب مال بیشتر، سرمایه اجتماعی، علم و دانش، ارزش های اخلاقی، قدرت بیشتر و... اما عجیب اینکه در دنیای امروز که اخبار، هم در اشکال سنتی در رسانه های سنتی و هم در قالب اخبار ساندویچی و لقمه ای به کمک رسانه های نوین و شبکه های اجتماعی، دست به دست و چشم به چشم می شود، هیچ کس از هزاران نفری که در هر لحظه در آسمان ایران زندگی می کنند، سخنی و خبری منتشر نمی کند. البته این آمار در عرصه جهانی در هر لحظه صدها هزار نفر است. در دو سال اخیر با افتتاح مسیرهای هوایی جدید در مرکز کنترل ترافیک هوایی و توسعه ناوگان هوایی کشور، طبق آمار رسمی نزدیک به 20 درصد افزایش در پروازها و همچنین افزایش در تعداد این ساکنان موقت آسمان ایجاد شده که همچنان کفه تقاضا سنگین تر از کفه عرضه است. از طرف دیگر براساس رویدادهای اخیر در حوزه های سیاسی و اقتصادی و مذاکرات صورت گرفته با شرکت های بویینگ و ایرباس، به اذعان کارشناسان بعد از چند دهه شاهد فروش هواپیمای نو به کشور و در نتیجه افزایش مجدد تعداد ساکنان لحظه ای آسمان خواهیم بود. اما ساکنان آسمان کشور ما، فقط ایرانی ها و هم وطنان نیستند.علاوه بر پروازهای داخلی، پروازهای عبوری از فضای ایران نیز که ملیت های مختلف را در بر می گیرد، در آمار ساکنان آسمان کشور به حساب می آید. این جمعیت بزرگ که ممکن است تعداد اعضای آن به ده ها هزار نفر برسد، بر هواپیماهایی سوار شده اند که قیمت متوسط هر یک از آنها بین صد تا 400 میلیون دلار است. پرنده هایی که نه تنها سرمایه های عظیمی هستند، بلکه از نظر حقوقی در حکم خاک کشورها به حساب می آیند. شما با تهیه بلیت هواپیما و پس از طی مراحل اولیه، وارد هواپیما می شوید و در کنار اقشار مختلف مردم از ورزشکار و دانشمند و هنرمند، همراه با خلبان ها و میهمان داران و دیگر عوامل درون پروازی پس از برخاستن هواپیما از زمین، به جمعیت ساکنان آسمان می پیوندید. جمعیتی هزاران نفری که میلیون ها نفر روی زمین و در شهرها و کشورهای مختلف، چشم انتظار آنها و منتظر سالم رسیدن آنها هستند. البته سهم مقامات کشوری و لشکری و به خصوص مقامات سیاسی و اجرائی از حضور در آن، به اقتضای کار و شغل، بیش از دیگر گروه هاست.هواپیماهای غول پیکر و جمعیت داخل آنها، در آسمانی حضور دارند که با وجود بی کران بودن، به مسیرهایی معین، محدود می شود و ترافیک هوایی را شکل می دهد. ترافیکی که از وسایل نقلیه ای با سرعت متوسط 800 کیلومتر بر ساعت تشکیل شده است! مدیریت این امر پیچیده و خطیر بر عهده کنترلرهای ترافیک هوایی (متخصصان مراقبت پرواز) گذاشته شده است تا در شرایطی که توقف در آن امکان پذیر نیست، فقط با تنظیم زمان، سرعت، ارتفاع و جهت هواپیماها ایمنی و آرامش را برای ساکنان آسمان فراهم کنند. دنیای امروز برای آسایش و ایمنی ساکنان آسمان، تجهیزات و قوانینی را در اختیار کنترلر قرار می دهد تا با حداقل استرس و فشار فکری بتواند گره های پیچیده این ترافیک را حل کند، اما به قول یکی از همکاران، کنترلرهای ترافیک هوایی در ایران با پیکان دهه 50 باید در مسابقات جهانی 2016 شرکت کنند! نکته ای تلخ اما واقعی که خود گویای شرایط کاری متخصصان مراقبت پرواز است. در کنار تلاش دولت برای خرید هواپیما و تلاش بخش خصوصی برای راه اندازی شرکت هواپیمایی، شرکت فرودگاه ها و ناوبری هوایی کشور نیز به عنوان یکی از زیرمجموعه های وزارت راه و شهرسازی و مجری انحصاری ارائه خدمات مهندسی ترافیک هوایی، به اصلاح ساختارها و تغییرات اساسی در چگونگی مدیریت و راهبری دست زده است. هرچند تاخیر چندین ساله در ایجاد این تغییرات، تاثیرات نامطلوب خود را به شکل صدمات زیان بار به نیروهای متخصص مراقبت پرواز وارد کرده است، اما اگر این تلاش ها با درنظرگرفتن مقررات سازمان جهانی هواپیمایی کشوری (ایکائو) و اصول علمی حرفه های هوانوردی به مراحل اجرائی برسد، می توان امیدوار بود به ایمنی و آرامش مسافران و هواپیماها و ساکنان آسمان در سال های آینده خدشه ای وارد نشود. روز 20 اکتبر، در جهان به نام کنترلرهای ترافیک هوایی ثبت شده است تا یادی باشد از متخصصان گمنامی که همراه همیشگی خلبان ها در پرواز هستند، همان ها که ایمنی ساکنان آسمان را فراهم می کنند. اکنون که در این حوزه نیز بیشترخواهی در ناوگان و مسیر و مسافر و بار و درآمد مورد نظر قرار گرفته است، شایسته است به حداقل خواهی های تامین کنندگان ایمنی پروازها توجه شود.* عضو فدراسیون بین المللی کنترلرهای ترافیک هواییعلاوه بر پروازهای داخلی، پروازهای عبوری از فضای ایران نیز که ملیت های مختلف را در بر می گیرد، در آمار ساکنان آسمان کشور به حساب می آید. این جمعیت بزرگ که ممکن است تعداد اعضای آن به ده ها هزار نفر برسد، بر هواپیماهایی سوار شده اند که قیمت متوسط هر یک از آنها بین صد تا 400 میلیون دلار است. پرنده هایی که نه تنها سرمایه های عظیمی هستند، بلکه از نظر حقوقی در حکم خاک کشورها به حساب می آیند. شما با تهیه بلیت هواپیما و پس از طی مراحل اولیه، وارد هواپیما می شوید و در کنار اقشار مختلف مردم از ورزشکار و دانشمند و هنرمند، همراه با خلبان ها و میهمان داران و دیگر عوامل درون پروازی پس از برخاستن هواپیما از زمین، به جمعیت ساکنان آسمان می پیوندید. جمعیتی هزاران نفری که میلیون ها نفر روی زمین و در شهرها و کشورهای مختلف، چشم انتظار آنها و منتظر سالم رسیدن آنها هستند. البته سهم مقامات کشوری و لشکری و به خصوص مقامات سیاسی و اجرائی از حضور در آن، به اقتضای کار و شغل، بیش از دیگر گروه هاست.هواپیماهای غول پیکر و جمعیت داخل آنها، در آسمانی حضور دارند که با وجود بی کران بودن، به مسیرهایی معین، محدود می شود و ترافیک هوایی را شکل می دهد. ترافیکی که از وسایل نقلیه ای با سرعت متوسط 800 کیلومتر بر ساعت تشکیل شده است! مدیریت این امر پیچیده و خطیر بر عهده کنترلرهای ترافیک هوایی (متخصصان مراقبت پرواز) گذاشته شده است تا در شرایطی که توقف در آن امکان پذیر نیست، فقط با تنظیم زمان، سرعت، ارتفاع و جهت هواپیماها ایمنی و آرامش را برای ساکنان آسمان فراهم کنند. دنیای امروز برای آسایش و ایمنی ساکنان آسمان، تجهیزات و قوانینی را در اختیار کنترلر قرار می دهد تا با حداقل استرس و فشار فکری بتواند گره های پیچیده این ترافیک را حل کند، اما به قول یکی از همکاران، کنترلرهای ترافیک هوایی در ایران با پیکان دهه 50 باید در مسابقات جهانی 2016 شرکت کنند! نکته ای تلخ اما واقعی که خود گویای شرایط کاری متخصصان مراقبت پرواز است. در کنار تلاش دولت برای خرید هواپیما و تلاش بخش خصوصی برای راه اندازی شرکت هواپیمایی، شرکت فرودگاه ها و ناوبری هوایی کشور نیز به عنوان یکی از زیرمجموعه های وزارت راه و شهرسازی و مجری انحصاری ارائه خدمات مهندسی ترافیک هوایی، به اصلاح ساختارها و تغییرات اساسی در چگونگی مدیریت و راهبری دست زده است. هرچند تاخیر چندین ساله در ایجاد این تغییرات، تاثیرات نامطلوب خود را به شکل صدمات زیان بار به نیروهای متخصص مراقبت پرواز وارد کرده است، اما اگر این تلاش ها با درنظرگرفتن مقررات سازمان جهانی هواپیمایی کشوری (ایکائو) و اصول علمی حرفه های هوانوردی به مراحل اجرائی برسد، می توان امیدوار بود به ایمنی و آرامش مسافران و هواپیماها و ساکنان آسمان در سال های آینده خدشه ای وارد نشود. روز 20 اکتبر، در جهان به نام کنترلرهای ترافیک هوایی ثبت شده است تا یادی باشد از متخصصان گمنامی که همراه همیشگی خلبان ها در پرواز هستند، همان ها که ایمنی ساکنان آسمان را فراهم می کنند. اکنون که در این حوزه نیز بیشترخواهی در ناوگان و مسیر و مسافر و بار و درآمد مورد نظر قرار گرفته است، شایسته است به حداقل خواهی های تامین کنندگان ایمنی پروازها توجه شود. 
                