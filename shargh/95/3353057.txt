چهار‌شنبه ۱۵ اردیبهشت ۱۳۹۵
-----------------------------------------
type_unknown
-----------------------------------------
تفاهم؛ رای گیری یا ریش سفیدی
-----------------------------------------

                    گروه سیاست: محمدرضا عارف، سرلیست و منتخب اول مردم تهران در مجلس دهم و رئیس شورای عالی سیاست گذاری اصلاح طلبان، روز گذشته در مراسم بزرگداشت مقام استاد در دانشگاه خوارزمی، با اشاره به ردصلاحیت یکی از منتخبان مردم اصفهان از سوی شورای نگهبان، گفت: «این منتخب بنا به تعبیری هنوز معرفی نشده است. قانون می گوید بعد از برگزاری انتخابات، اگر سندی از فردی پیدا شد باید در زمان بررسی اعتبارنامه او در مجلس رسیدگی شود».انتقاد از بی اخلاقی درباره منتخب اصفهانبه گزارش ایلنا، عارف با اشاره به اینکه من این موضوع را از دوم فروردین ماه امسال می دانستم و خودم جلسه ای با این فرد منتخب داشتم، گفت: «ما با رویکرد اخلاقی این موضوع را رسانه ای نکردیم و من به ضرورت حفظ آرامش اعتقاد دارم و معتقدم این موضوع باید در مجلس بررسی شود». نماینده منتخب مردم تهران همچنین به انتشار تصویر جعلی این نماینده منتخب در فضای مجازی اشاره کرد و گفت: «اینکه به اسم دفاع از ارزش های دینی و برخلاف شرع، تصویری جعلی از این فرد.که متعلق به خانواده دیندار و شناخته شده ای است در فضای مجازی منتشر می شود، جای سوال دارد. ای کاش دم از اخلاق نمی زدیم و کاش می گفتیم که این چنین کار هایی برای حذف رقیب است. متاسفانه این بداخلاقی ها به اسم دین صورت می گیرد و توصیه من به افرادی که پیام مردم را هنوز نگرفته اند این است که همراه مردم باشند و دست از این بداخلاقی ها بردارند». عارف ادامه داد: «این تصویر جعلی تکذیب می شود اما باز هم اصرار می کنند که این طور نیست. جای سوال دارد که شرع مقدس چه می گوید و چرا حد مسائل شرعی رعایت نمی شود؟ انتظار ما از نهادهای قانونی که هرگونه حرکت در فضای مجازی را تحت نظر دارند این است که این موضوع را پیگیری کنند. چرا این نهاد ها در مقابل بداخلاقی ها سکوت کرده اند؟» عارف تاکید کرد: «در 40 روز گذشته نسبت به این موضوع موضع گیری نکردم و امیدوارم هم زمان با ورود نمایندگان منتخب به مجلس این مسئله حل شود. مسئله مربوط به نماینده منتخب مردم اصفهان باید در مجلس شورای اسلامی مورد بررسی قرار بگیرد».از کاهش قیمت نفت خوشحالمرئیس شورای عالی سیاست گذاری اصلاح طلبان با اشاره به اینکه رونق اقتصادی قطعا اولویت اول کشور است، افزود: «خط فقر در کشور در وضعیت نگران کننده ای قرار گرفته است و خوشحال هستم رهبر انقلاب امسال را سال اقدام و عمل نام گذاری کردند». عضو شورای عالی انقلاب فرهنگی با بیان اینکه خوشحال هستم که قیمت نفت افت پیدا کرده چراکه باعث می شود وابستگی ما به بودجه نفتی کاهش یابد، گفت: «نگاه دولت ها به بودجه حاصل از فروش نفت قیم مآبانه است و ما در برنامه سوم در موضوع کاهش وابستگی به نفت وضعیت خوبی داشتیم». عارف با اشاره به اینکه منزلت اجتماعی معلمان باید ارتقا یابد، گفت: «البته معلمی که در مسئله معیشت خود مشکل دارد نمی تواند روی تزکیه دانش آموزان کار کند و نمی تواند الگوی خوبی برای دانش آموزان باشد».مدیریت فعلی مجلس اجازه تصویب باعجله برنامه ششم را ندهدعارف در بخش دیگری از این برنامه با بیان این مطلب که از مدیریت مجلس فعلی انتظار داریم نگذارد برنامه ششم باعجله تصویب شود، گفت: «این عجله باعث ایجاد گرفتاری خواهد شد. مجلس باید اجازه دهد که برنامه ششم در مجلس دهم به تصویب برسد. نگران بودجه 96 هم نباشند، ما سعی می کنیم بودجه را تا شهریورماه تطبیق و ابلاغ کنیم. برداشت ما این است که این یک حرکت سیاسی است و معتقدیم که برنامه ششم باید در یک فضای آرام و کار شناسی به تصویب برسد».برای ریاست، رقابتی در کار نیستعارف همچنین در حاشیه این مراسم و در جمع خبرنگاران و در پاسخ به سوالی مبنی بر اینکه برخی می گویند رقابت بین شما و آقای لاریجانی برای ریاست مجلس فضای مجلس را دوقطبی می کند، گفت: «رقابتی در کار نیست. موضعمان را بارها اعلام کردیم که همان شکل گیری مجلس تعاملی است و همه فراکسیون ها و تمامی نمایندگان باید در آن مشارکت داشته باشند». او تاکید کرد: «درعین حال وقتی برای جایگاه و پستی دو یا سه نفر کاندیدا باشند قطعا با سازوکاری به یک نفر می رسند که این مکانیسم می تواند تفاهم، رای گیری یا ریش سفیدی باشد».انتظار داریم به میثاق نامه عمل کنندمنتخب مردم تهران در مجلس در پاسخ سوال دیگری مبنی بر اینکه گفته می شود اعضای لیست امید تهران میثاق نامه ای را برای حمایت از ریاست شما در مجلس امضا کرده اند، گفت: «اولاگفتمان اصلاحات در یک فرد متوقف نمی شود زیرا گفتمان اصلاحات فردی نیست، یک رویکرد است و ما گفتمان انقلاب را در آن دنبال می کنیم. در زمینه میثاق نامه ای هم که گرفته ایم اصل موضوع این است که همه دوستانی که در لیست امید می آیند در مجلس هم بر مبنای فراکسیون امید شرکت کنند. طبیعتا در هر مورد هم براساس نظر فراکسیون انتظار داریم همه عمل کنند».لاریجانی هم در فهرست ما بودعارف در پاسخ به سوال دیگری مبنی بر اینکه فراکسیون اصولگرایان ظاهرا با 170 عضو شکل گرفته، فراکسیون امید چه تعداد از نمایندگان را به خود اختصاص داده است، گفت: «ما به دنبال تشکیل فراکسیون امید هستیم. آخرین آمارمان از مرحله اول و دوم انتخابات حضور احتمالی 168 عضو در این فهرست است. متاسفانه بعضی از روزنامه های اصلاح طلب عدد 124 را که برای مرحله اول انتخابات بود مطرح کردند که باعث خوشحالی رقبای ما شد که البته ما هم از خوشحالی آنان خوشحال شدیم، ولی تا 168 نفر پتانسیل عضویت در ائتلاف امید را دارند». او اضافه کرد: «بخشی از مستقلین هم اعلام آمادگی کردند زیرا در فهرست ما مستقلین و برخی از اصولگرایان هم حضور داشتند و خود آقای لاریجانی در فهرست ما در قم بود اما اینکه چه افرادی بمانند یا نمانند، حق نمایندگان است و ان شاءالله بعد از تشکیل فراکسیون تعداد نهایی اعلام می شود».
                