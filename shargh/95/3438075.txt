چهار‌شنبه ۷ مهر ۱۳۹۵
-----------------------------------------
یادداشت
-----------------------------------------
انتقاد تند زنگنه از سعودی ها و آمریکایی ها در الجزایر: نفت اسلحه نیست
-----------------------------------------

                    «نفت یک اسلحه نیست و نباید از آن برای آسیب رساندن به رقبا و تحقق اهداف سیاسی استفاده کرد». این مهم ترین پیام سخنرانی وزیر نفت ایران در پانزدهمین اجلاس مجمع جهانی انرژی بود. هم مصرف کنندگانی که پیش از برجام خرید نفت از ایران را تحریم کردند و هم تولیدکنندگانی که پس از برجام با افزایش عرضه نفتشان شرایط دشواری برای بازگشت سهم بازار ایران ایجاد کرده و قیمت را کاهش داده اند، مخاطبان پیام زنگنه بودند. نمایندگان 70 کشور تولیدکننده و مصرف کننده انرژی جهان در این اجلاس از صبح دیروز با موضوعات مرتبط با چالش های پیش روی ایجاد ثبات در بازار نفت، صرفه جویی و انرژی های تجدیدپذیر سخنرانی کرده اند. زنگنه ازجمله سخنرانان صبح دیروز بود.انتقاد تند زنگنه از سعودی ها بدون ذکر ناموزیر نفت ایران در سخنرانی اش ضمن بااهمیت خواندن موضوع تداوم قیمت های پایین نفت گفت: «ادامه قیمت های پایین نفت آثار منفی کوتاه مدت و بلندمدتش را بر سرمایه گذاری و توسعه ظرفیت تولید عیان می کند و به منافع هر دو گروه تولیدکننده و مصرف کننده نفت آسیب می رساند». زنگنه قیمت عادلانه ای را که بتواند سرمایه گذاری و توسعه ظرفیت تولید را شتاب ببخشد، ضروری دانست: «افزایش ظرفیت تولید می تواند وابستگی مصرف کنندگان را به یک یا دو تولید کننده کاهش دهد». وی با ابزار تاسف از تلاش برخی کشورها برای پایین نگه داشتن قیمت نفت، جمله ای مستقیم بر زبان راند: «متاسفم که بگویم برخی، قیمت های نفت را تا سطحی پایین آورده اند که به منافع دیگر تولیدکنندگان آسیب رسانده است». جملات بعدی زنگنه مخاطب کلامش را روشن تر می کند: «آنان از نفت به عنوان یک سلاح استفاده کرده اند تا برای دیگر تولیدکنندگان ناآرامی های اجتماعی، سیاسی و مشقت اقتصادی ایجاد کنند». زنگنه به شیوه دیپلماتیک نقدهای صریحش را با سعودی مطرح کرد و فقط نام عربستان را نبرد: «موضوع مهم دیگری که دراین باره مطرح است، موضوع غیرسیاسی کردن بازار نفت و کنارگذاشتن استفاده از نفت به عنوان یک اسلحه، به هر منظور و تحت هر عنوان است».زنگنه: به شرکت های خارجی خوشامد می گوییموزیر نفت در بخش دیگری از سخنرانی اش از اقدامات تبعیض آمیز در بازار نفت انتقاد کرد و دادن یارانه به مصرف زغال سنگ (با وجود CO2) و اعمال مالیات زیاد بر نفت و گاز از سوی برخی مصرف کنندگان را مصداق این تبعیض ها دانست: «ما از مجمع بین المللی انرژی و دبیرکل محترم جدید آن می خواهیم به سمت سطحی فراتر از مشارکت در آمار و تبادل اطلاعات حرکت کنند و به اقدام دست زده و گفت وگوها را به سطح مسائل سیاستی و همکاری میان تولیدکنندگان و مصرف کنندگان برای امنیت عرضه و تقاضا و محیط زیست پاک تر ارتقا دهند». زنگنه از اقدام اوپک برای ایجاد ثبات در بازار نفت حمایت کرد و به صادرکنندگان غیراوپک برای تثبیت بازار نفت خوشامد گفت. در چند روز گذشته موجی در برخی رسانه ها ایجاد شده بود تا ایران به عنوان کشوری که توافقی را برای بهبود بازار نفت نمی پذیرد، معرفی شود. به همین دلیل سخنان زنگنه درباره حمایت از اوپک و غیراوپک برای تثبیت بازار نفت صریح بود. وی در بخش انتهایی سخنرانی اش از شرکت های خارجی دعوت کرد برای سرمایه گذاری برای افزایش تولید نفت و گاز به ایران بیایند: «شرکت های بین المللی نفتی را به همکاری برای افزایش تولید متناسب با ذخایر نفت گازمان تشویق می کنم و به آنها خوشامد می گویم تا به این ترتیب آنها نیز در امنیت عرضه مشارکت کنند».عراق سهمش را می خواهد ونزوئلابه دنبال رسمی کردن اجلاس اوپکپیش از شروع پانزدهمین نشست کشورهای عضو مجمع جهانی انرژی، وزیر انرژی امارات از طرح «فریز نفتی» حمایت کرد. قرار است امروز ساعت سه عصر نشست مشورتی اوپکی ها برگزار شود. نشستی که به گفته وزیر انرژی ونزوئلاممکن است با نظر اعضا به نشستی رسمی تبدیل شود. «ییلوجیو دل پینو» پس از پایان نشست صبح مجمع جهانی انرژی در بین خبرنگاران گفت: «ما به انجام تفاهم امیدواریم و الان نسبت به نشست دوحه در وضعیت بهتری قرار داریم. ما امیدواریم بتوانیم یک میلیون بشکه از بازار نفت کم کنیم. اگر این کار را نکنیم، سطح ذخیره ها بالامی ماند و دیگر فرصتی برای تثبیت بازار نخواهیم داشت. آن گاه زمستان سختی پیش رویمان خواهد بود». وزیر انرژی ونزوئلاشرایط همه تولیدکنندگان به ویژه ایران را نسبت به نشست دوحه بهتر توصیف کرد و وقتی از او درباه سطح مناسب برای تولید نفت ایران سوال شد، گفت: «دراین باره در حال مذاکره هستیم». در الجزایر هریک از وزرا سعی می کنند در گفت وگو با خبرنگاران سیاست های کشور خود را به گونه ای رسانه ای به گوش دیگر کشورها برسانند. وزیر نفت عراق در بدو حضورش، سیاست نفتی این کشور را همکاری با تولیدکنندگان اوپک و غیراوپک دانست اما بر حفظ سهم بازار عراق تاکید کرد. سهمی که او چهار میلیون و 750 تا 5 میلیون بشکه در روز می داند. اما پیش از رسیدن وزیر انرژی روسیه به الجزایر، وزیر دارایی این کشور با اشاره به بودجه روسیه که با نفت 40دلاری بسته شده است، سعی کرد تاثیر افزایش قیمت نفت را برای روسیه تخفیف دهد تا دست الکساندر نواک در الجزایر برای مذاکره باز باشد.زنگنه: در 2 سال گذشته برخی اوپک را ساقط کرده اندبیژن زنگنه هم پیش از آغاز نشست پانزدهم مجمع جهانی انرژی در میان خبرنگاران از افزایش نقش اوپک برای ایجاد ثبات در بازار نفت حمایت کرد و یک حرف تند زد: «برخی در دو سال گذشته اوپک را از کار انداختند و عملااوپک تبدیل به یک جلسه (ساده) شده است (و نه یک سازمان تاثیرگذار). اوپک باید برای حداکثرکردن و تثبیت درآمد اعضایش اقداماتی انجام دهد. ولی در دو سال گذشته اوپک عملااز فعالیت ساقط شده است». اگرچه زنگنه در این بخش از سخنانش هم به عربستان اشاره نکرد اما کیست که نداند در اجلاس دو سال پیش، سعودی ها با توجیه مبارزه با افزایش...تولید نفت های غیرمتعارف، جلوی کاهش تولید اوپک را گرفتند، آن هم وقتی چهار عضو از هشت عضو این سازمان در آن مقطع موافق کاهش تولید نفت این سازمان بودند. «در میان مدت و بلندمدت باید نظام سهمیه بندی در اوپک احیا شود. چاره ای جز این نداریم». این را زنگنه گفت و در پاسخ به پرسش دیگری درباره پیشنهاد عربستان برای نگهداشت تولید ایران در سطح سه میلیون و 600 هزار بشکه تصریح کرد: «عربستان رسما پیشنهادی درباره نگهداشت تولید ایران در عدد سه میلیون و 600 هزار بشکه ای به ما نداده است». او ضمن تاکید دوباره بر مشورتی بودن اجلاس اوپکی ها در الجزایر اظهار امیدواری کرد در اجلاس وزرای اوپک در نوامبر تفاهمی حاصل شود. وقتی از زنگنه درباره احتمال رسیدن تولید ایران به چهار میلیون بشکه سوال شد، پاسخ داد: «ما در میادین نفتی مان نظیر آزادگان، یادآوران و یاران سرمایه گذاری کرده ایم و در حال برداشت از آنها هستیم. بهره برداری از میادین نفتی جدید به زودی شروع می شود و ما به زودی به این رقم تولید خواهیم رسید». وقتی از زنگنه درباره بازگشت مدیریت بازار به اوپک از طریق احیای نظام سهمیه بندی ها پرسیدم، گفت: «ما همیشه از ایده مدیریت بازار از سوی اوپک حمایت کرده ایم چراکه معتقدم اوپک باید در بازار نقش آفرینی کند». زنگنه در پاسخ به سوال خبرنگار دیگری درباره ایده ایران برای کسب سهمش در اوپک تصریح کرد: «ایران قصد دارد سهم حدود 13درصدی خود را از مجموع تولید نفت اوپک در دوران پیش از تحریم دوباره به دست آورد». مجموع تولید نفت اعضای اوپک در ماه آگوست 33 میلیون و 700 هزار بشکه بود. اگر تولید ماه آگوست ملاک باشد، عدد سهم ایران چهار میلیون و 400 هزار بشکه خواهد بود.بارکیندو: ممکن است اجلاس رسمی شود؛ قیمت نفت 80 درصد سقوط کرده است: وقتی دبیرکل اوپک از جلسات مشترک وزرا خارج شد درباره احتمال رسمی شدن جلسه مشورتی اوپک مورد سوال خبرنگاران قرار گرفت: «هیچ چیزی غیرممکن نیست. من می توانم از مشارکت بالای کشورهای عضو اوپک و غیراوپک در مذاکرات ابراز خوشحالی کنم. در الجزایر بحث ها نسبت به دوحه جلوتر است». وی از حضورنداشتن روسیه در اجلاس امروز اوپکی ها خبر داد اما گفت روس ها مشارکت فعالی در مذاکرات دارند. «شخصا با آقای نوواک جلسه داشتم و مذاکرات خوبی برای همکاری ها انجام دادیم». بارکیندو در سخنرانی افتتاحیه اش اعلام کرد قیمت نفت در دو سال اخیر 80 درصد سقوط کرده است.دیدارهای زنگنه در وین؛ به رسمیت شناخته شدن تولید ایران: زنگنه دیروز با نخست وزیر الجزایر، وزیر انرژی روسیه، معاون وزیر انرژی لهستان و وزیر نفت عراق دیدار و درباره نحوه ایجاد ثبات در بازار نفت مذاکره کرد. این در حالی است که وزیر نفت نیجریه دیروز رسما خواهان مستثناشدن این کشور از هر طرح محدودکننده ای شد. زنگنه قرار است با رئیس کل توتال در الجزیره دیدار کند. تا ساعات باقی مانده معلوم خواهد شد که اوپکی ها در نشست امروز عصر خود چه تصمیمی اتخاذ خواهند کرد. تصمیمی که هرچه باشد، میزان تولید ایران در یک سال آینده باید به رسمیت شناخته شود.
                