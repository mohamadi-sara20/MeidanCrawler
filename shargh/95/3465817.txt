سه‌شنبه ۲۵ آبان ۱۳۹۵
-----------------------------------------
type_unknown
-----------------------------------------
با اعلام رئیس کمیسیون عمران و عضو هیات رئیسه مجلس: تحقیق وتفحص متوقف نمی شود
-----------------------------------------

                    شرق: خبر توقف تحقیق وتفحص از شهرداری تهران، شامگاه یکشنبه به محض انتشار از سوی برخی رسانه های حامی قالیباف، تکذیب شد؛ اما سرنوشت این تحقیق وتفحص را با نگرانی هایی همراه کرد. نگرانی هایی که البته در حاشیه جلسه علنی روز گذشته مجلس برطرف شد و در این میان تنها چیزی که عاید حامیان بهارستان نشین شهردار تهران شد، خرید دو هفته زمان در فرایند تحقیق وتفحص بود. دیروز در حاشیه جلسه علنی مجلس، محمدجواد فتحی، نماینده حقوق دان تهران، با حضور در جایگاه خبرنگاران، درباره جلسه کمیسیون عمران با شهردار تهران درباره تحقیق وتفحص، گفت: «بعضی از دوستان در کمیسیون عمران، شبهه ایجاد کردند که چون پرونده املاک در قوه قضائیه در حال پیگیری است، جایی برای تحقیق وتفحص از این موضوع باقی نمی ماند؛ درحالی که آنچه دستگاه قضائی واردش شده جزئی از تحقیق وتفحص ماست و نه همه آن، ضمن اینکه ورود قوه قضائیه به آن بخش هم نافی حق مجلس از تحقیق وتفحص نیست. متقاضیان تحقیق وتفحص در مخالفت با این شبهه، همین بحث تحقیق وتفحص اخیر در صندوق ذخیره فرهنگیان را مطرح کردند که با وجود ورود قوه قضائیه و بازداشت برخی افراد در این پرونده، باز هم تحقیق وتفحص آن با رای بالای نمایندگان تصویب شده است؛ در نهایت هم حالااین دوستان گفته اند باید از هیات رئیسه تفسیر بخواهیم تا معلوم شود این شبهه وارد است یا نه». این نماینده مردم تهران با تاکید بر اینکه «ما معتقدیم هیات رئیسه هم در جایگاهی نیست که چنین چیزی را تعیین کند»، توضیح داد: «طبق قانون اساسی، تفسیر قوانین عادی بر عهده نمایندگان مجلس است و هیات رئیسه مجلس، چند نفر از نمایندگان هستند که نمی توانند به جای همه نمایندگان تصمیم بگیرند».تایید ادامه تحقیق وتفحص از سوی رئیس کمیسیون عمرانساعتی بعد هم رضایی کوچی، رئیس کمیسیون عمران، در راهروی مجلس حاضر شد و در پاسخ به این سوال که با اتفاقات پیش آمده، سرنوشت تحقیق وتفحص چه خواهد شد، گفت: «برخی از نمایندگان این موضوع را مطرح کردند که آیا هم زمان با ورود قوه قضائیه به پرونده، مجلس هم می تواند وارد شود یا خیر؟ از سوی دیگر هم مورد مشابه در صندوق ذخیره پیش آمده بود که تحقیق وتفحص بدون مشکل در حال پیگیری است؛ اما ما برای اینکه شفاف سازی شود و شبهه ای باقی نماند، از معاونت نظارت مجلس استعلام کردیم و اگر از نظر معاونت نظارت، مانعی برای ادامه کار نباشد، در اولین فرصت بعد از اربعین، موضوع را در دستور کار کمیسیون قرار می دهیم».او درباره مراحل بعدی تحقیق وتفحص که بعد از تعطیلات مجلس قرار است پیگیری شود نیز گفت: «وقتی نظرات شهردار استماع شد، ما 10 روز وقت داریم که گزارش خودمان را به هیات رئیسه بدهیم. باید درباره هر سه محور تحقیق وتفحص، در کمیسیون بحث شود و بعد از اتمام مذاکرات و استماع تمام توضیحات شهردار محترم تهران درباره هر سه محور تحقیق وتفحص، ما پس از 10 روز گزارش را به هیات رئیسه خواهیم داد. در جلسه روز یکشنبه درحالی که قصد ورود به اولین محور تحقیق وتفحص را داشتیم، این شبهه ایجاد شد و فعلاروند کار تا برطرف شدن این شبهه، متوقف شده است تا ان شاءالله بعد از اعلام نظر معاونت نظارت مجلس، کار را ادامه دهیم». او می گوید: «البته حتی اگر استدلال دوستان درباره موضوع املاک هم از سوی معاونت نظارت تایید شود، دو محور دیگر تحقیق وتفحص به قوت خود باقی است و شهردار محترم باید درباره مسائلی مانند تغییر کاربری ها و سایر موارد مطرح شده در تحقیق وتفحص توضیح دهد. درباره اینکه در موضوع املاک، قوه قضائیه تا چه حدی وارد شده هم ما اطلاع دقیقی نداریم و باید برای خود ما هم مشخص شود که اصلابه فرض ورود قوه قضائیه به این محور هم، بحث املاک خاصی مد نظر قوه قضائیه است یا همان طور که در تحقیق وتفحص مطرح شده، کل واگذاری های املاک در شهرداری، در قوه قضائیه در حال بررسی است؟».انتقاد از رفتار کمیسیون عمرانپیش از پایان جلسه علنی دیروز هم مصطفی کواکبیان، نماینده تهران، در تذکری شفاهی با اشاره به نشست کمیسیون عمران با حضور قالیباف که به منظور بررسی تحقیق وتفحص از شهرداری تهران برگزار شد، گفت: «کمیسیون به متقاضیان تحقیق وتفحص از املاک نجومی، اجازه نداد بحث خود را مطرح کنند و استدلال می کردند که چون پرونده قضائی در این رابطه تشکیل شده، مجلس حق تحقیق وتفحص ندارد. خیلی عجیب است که فردای همان شبی که آقای غندالی، رئیس صندوق ذخیره فرهنگیان، دستگیر شد، در مجلس تحقیق وتفحص از این صندوق به تصویب رسید. چگونه است که این کمیسیون درباره پرونده تفحص از شهرداری تهران به گونه ای دیگر عمل می کند؟». کواکبیان در پایان تصریح کرد: «هیات رئیسه محترم مجلس حتما به کمیسیون عمران تذکر بدهند هنگامی که کاری از سوی هیات رئیسه به این کمیسیون ارجاع می شود، این کمیسیون حق ندارد جلوی تحقیق وتفحص از شهرداری تهران را بگیرد».تحقیق وتفحص متوقف نمی شودپایان بخش همه ابهام افکنی های حامیان قالیباف، توضیحی بود که علی اصغر یوسف نژاد، عضو هیات رئیسه مجلس، دیروز و در پایان جلسه علنی به «شرق»، داد؛ او که در تقسیم کار بین اعضای هیات رئیسه، مسئولیت تحقیق وتفحص ها را بر عهده دارد، درباره اتفاقات پیش آمده با تاکید بر این جمله که «تحقیق وتفحص مراحل خودش را طی می کند و متوقف نمی شود»، گفت: «اگر دوستان بخواهند برای استعلام، موضوع را به هیات رئیسه ارجاع بدهند، نظر ما این است که مطرح شدن موضوع در دادگستری مانع تحقیق وتفحص نمی شود؛ ما این را به رئیس کمیسیون هم اعلام کرده ایم که اگر استعلام کنید، جوابش از همین الان مشخص است، زیرا روال کار تحقیق وتفحص مشخص است و قرار نیست تداخلی با پرونده قضائی داشته باشد؛ بنابراین بعد از تعطیلات هفته آینده مجلس، باید کمیسیون عمران موضوع را دوباره پیگیری کند و بعد از اتمام بررسی های کمیسیون، گزارش آن به هیات رئیسه ارسال شود و یک هفته بعد از رسیدن گزارش به هیات رئیسه، در دستور کار صحن قرار خواهد گرفت».به این ترتیب همه آنچه با این روش نصیب حامیان شهرداری شد، خرید زمان به مدت دو هفته بود. هفته آینده تعطیلات مجلس است و یکشنبه هفته بعد از آن دوباره باید تحقیق وتفحص در دستور کار کمیسیون عمران قرار بگیرد. پیش بینی می شود حضور قالیباف در کمیسیون عمران و پاسخ گویی او درباره محورهای تحقیق وتفحص، دو یا سه جلسه به طول بینجامد و پس از آن باید منتظر ارجاع گزارش به صحن و قرارگرفتن تحقیق وتفحص در دستور کار جلسات علنی باشیم.
                