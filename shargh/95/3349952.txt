شنبه ۱۱ اردیبهشت ۱۳۹۵
-----------------------------------------
type_unknown
-----------------------------------------
انتقاد رئیس جمهوری از بی توجهی دولت قبل به هشدارها: چرا باید گوشت را جلوی گربه بیندازیم
-----------------------------------------

                    «حسن روحانی» رئیس جمهوری، روز پنجشنبه در مراسم روز ملی شوراهای اسلامی شهر و روستا در جمع منتخبان شوراها در سالن اجلاس سران با تاکید بر اینکه «همه باید به قانون پایبند باشیم»، تصریح کرد: «قانون اساسی و قوانین مصوب مجلس شورای اسلامی جزء افتخارات ماست. ما در یک کشور قانون گرا زندگی می کنیم و با مشارکت و مشورت مردم و با عقل جمعی کار را پیش می بریم؛ به همین دلیل هریک از نمایندگان، نماینده همه ملت ایران است».به گزارش خبرگزاری ها، رئیس جمهوری افزود: «یکی از افتخارات بزرگ نظام جمهوری اسلامی ایران مردم سالاری است که حضور مردم و مشارکت مردم و نشاط و درصحنه بودن مردم و در نهایت عقل جمعی را که انجام می شود، در همه انتخابات شاهد هستیم». رئیس جمهوری افزود: «همه انتخابات اعم از مجلس شورای اسلامی، مجلس خبرگان رهبری، شوراهای اسلامی شهر و روستا و همه نهادها و ارگان هایی که در درون خود موظف هستند به شور و مشورت بپردازند، با رای مردم انتخاب می شوند». روحانی گفت: «همه انتخابات معنایش یک کلمه است و اینکه اگر کسی به رای شخصی خود اتکا کند و استبداد و جمود پیدا کند و به نظرات دیگران اعتنا نکند، در مسیر حرکت و نابودی و خسران قرار گرفته است». رئیس جمهوری با بیان اینکه «ما در تاریخ بشر کسی را بالاتر از پیامبر عظیم الشان نمی شناسیم و ایشان بر همه علوم و دانش مسلط بودند»، گفت: «ولی خداوند بزرگ به او امر می کند و می گوید «شاورهم فی الامر» که این درس بزرگی برای ما است برای آنکه هر یک رای هر مقدار عاقل، عالم، مدیر، مدبر و آینده نگر است، به تنهایی نمی تواند نظراتش صددرصد صائب باشد؛ مگر آنکه با مردم و با صاحب نظران شور و مشورت کند و نظر آنها را بخواهد و جمع بندی کند». روحانی اضافه کرد: «فلسفه شوراها این است که در یک روستا یا شهر احزاب، گروه ها، جناح ها و قومیت ها و دست بندی ها با هم رقابت کنند و هرکس پیروز شد، این جزء لوازم انتخابات است؛ ولی هدف آن است که وقتی انتخاب شدیم، نه به عنوان خودمان، بلکه با نگاه تخلیه از خودیت بعد از رای آوردن عمل کنیم». او ادامه داد: «خداوند همه ما را که به نوعی رای مردم گرفتیم و منتخب مردم هستیم، در این مسئله مهم کمک کند که خود را از نفسانیات و از آنچه برای خود می پسندیم، تخلیه کنیم». روحانی تصریح کرد: «دور کردن ذهن از منافع شخصی، خانوادگی و مادی ضروری است و باید با فکر وعقلانیت و شور و مشورت با دیگران برای آبادانی روستا و شهر و کشور تلاش کنیم». عذرخواهی کنیماو در بخش دیگری از سخنان خود با بیان اینکه «در اطلاع رسانی همه ما باید تلاش کنیم تا هرچه می شود، به طور شفاف به مردم خبر دهیم»، گفت: «یکی از رسالت های ما که توسط مردم انتخاب شده ایم، اطلاع رسانی درست و قراردادن اطلاعات دقیق در اختیار مردم است». رئیس جمهوری افزود: «اگر جایی ما مقصر هستیم، بگوییم و از مردم عذرخواهی کنیم و اگر دیگران خطا کردند، آنها هم اعتراض کنند و اگر ما مشکل به وجود آوردیم، بگوییم و از مردم عذرخواهی کنیم و اگر دیگران مشکل به وجود آوردند، برای مردم روشن شود و این را باید باور کنیم و اگر باور نکنیم، مشکل حل نخواهد شد؛ چراکه صاحبان اصلی این کشور ملت بزرگ ایران هستند».او ادامه داد: «افتخار ما باید این باشد که خادم مردم هستیم و مردم باید از همه چیز مطلع باشند و هر آنچه انجام گرفته، باید اطلاع رسانی شود و یک ریال و یک دلار مردم تا میلیاردها دلار فرقی نمی کند. اگر اتلاف کردیم باید بگوییم چه شده است».رئیس جمهوری گفت: «کشورهایی هستند که به خاطر قدرت، ثروت، اقتصاد و نفوذ به هیچ چارچوبی اعتنا نمی کنند و به حقوق مردم و عدالت و اخلاق اعتنایی ندارند که در راس آنها دولت ایالات متحده آمریکا است». روحانی افزود: «آمریکا به عنوان کشوری که احساس قدرت می کند و باوجود اینکه در سال های اخیر شکست های زیادی را در افغانستان و عراق و ان شاءالله سوریه تحمل کرده است و باوجود پایگاه ظالمانه ای که در منطقه برای خود ایجاد کرده؛ یعنی رژیم صهیونیستی، مرتب شکست را تحمل کرده است و متاسفانه در این خوی باقی مانده است». او ادامه داد: «خوی استکباری طول می کشد تا فراموش شود؛ بنابراین ملت های دنیا باید مراقبت کنند و با این عمل کشورهای ظالم مبارزه کنند تا این خوی به مسیر صحیح و درست خود بازگردد». رئیس جمهوری تصریح کرد: «چرا ما نباید حواسمان جمع آن ظالم ها باشد؛ اگرچه ما اقدام آنها را محکوم می کنیم و از نظر ما بی ارزش است و دولت این مسئله را دنبال خواهد کرد؛ اما ما که در برابر آمریکا این همه مشکلات داشتیم، داریم و خواهیم داشت، چرا باید طبق مثل معروف گوشت را جلوی گربه بیندازیم و انتظار بلعیدن نداشته باشیم». چرا بعد از هشدارها اقدامی نشد؟روحانی گفت: «چه کسانی پول را بردند جایی که آمریکا می توانسته آن را بردارد و بعد از آن همه هشدارهایی که در سال های 2007 و 2008 داده شد، چرا اقدامی انجام نشد».او اضافه کرد: «دولت تیمی را مامور کرده که همه موارد را بررسی کند و از این کارگروه می خواهم که نتیجه بررسی خود را شفاف و روشن در اختیار ملت قرار دهد. مردم باید از سرنوشت ثروت خود مطلع باشند». ذخایر بانک مرکزی مصون از هرگونه تعرض استرئیس جمهوری ادامه داد: «البته ذخایر بانک مرکزی هر کشور مصون از هر نوع تعرض است و محکمه هیچ کشوری نمی تواند نسبت به ذخایر بانک مرکزی کشوری دیگر حکمی صادر کند و این غیرقانونی است». روحانی گفت: «کار خلاف قانون را ملت، دولت و نظام نمی پذیرد و دولت آمریکا در برابر این اقدام غلط و غیرقانونی محاکم آمریکا در برابر ملت و دولت ایران مسئول است و دولت ایران و ملت برای احقاق حقوق از هیچ اقدامی فروگذار نخواهد کرد». اعتبارنامه نمایندگان فقط در مجلس هیچ نهاد دیگری نمی تواند مداخله کنداو در بخش دیگری از سخنانش ادامه داد: «قانون اساسی می گوید نماینده با رای مردم حوزه انتخابیه اش انتخاب می شود و به محض اینکه رای آورد و در مجلس شورای اسلامی اعتبارنامه اش تصویب شد، نماینده است و در این میان چیز دیگری نداریم». روحانی که اظهاراتش با تشویق پی درپی اعضای شوراهای اسلامی سراسر کشور در همایش، تایید می شد، گفت: «مرحله دیگر بعد از رای مردم و صحت انتخابات، بررسی اعتبارنامه در مجلس شورای اسلامی است و هیچ نهاد دیگری در این میان نمی تواند مداخله کند». رئیس جمهوری افزود: «افتخار ما در کشور و منطقه، قانون گرایی و پیش بردن امور با مشارکت مردم و عقل و خرد جمعی است». روحانی با اشاره به اینکه همه نمایندگان در مجلس فقط به حوزه انتخابیه خود تعلق ندارد و نمایندگان ملت ایران هستند و باید مسائل را در سطح ملی مورد بررسی قرار دهند، گفت: «کشور باید توسط مردم و با رای و نظر آنها اداره شود و افتخار ما این است که کشور را با رای مردم اداره کرده ایم و راهمان را با مسیر الهی و قرآنی مشخص می کنیم».رئیس جمهوری گفت: «این افتخار را اسلام به ما داده و این ارمغان را امام و انقلاب در سایه تعالیم اسلامی برای ما آورده و امروز افتخار ما آن است که با رای مردم کشور اداره می شود و با قانون خدا و قرآن مجید و سنت پیامبر راه زندگی مشخص می شود، ولی اداره جامعه طبق فرمان خدا توسط مردم باید اداره شود».رئیس جمهوری ادامه داد: «حال در اداره جامعه مردم از ما چه می خواهند؟ آیا از ما دعوا می خواهند یا می خواهند جناح و حزب را به رخ هم بکشیم؟خیر، مردم حل مشکلات کشور را می خواهند. مشکلات کشور باید توسط مردم و مشورت و نظر مردم حل شود». روحانی افزود: «اینکه در قانون آمده شورای عالی استان ها می تواند به دولت یا مجلس شورای اسلامی طرح بفرستد، معنایش این است که افکار و نظرات از سراسر کشور جمع شود و به قلب تپنده کشور برسد و در اداره کشور همه مردم باید مشارکت کنند و شوراها یکی از افتخارات نظام جمهوری اسلامی است». خوشحالیم؛ 3 هزار نفر از بانوان در شوراها فعال هستنداو با اشاره به اینکه «سه هزار نفر از بانوان در شوراها فعال هستند و خوشحالیم»، گفت: «ان شاءالله در مجلس دهم با رقم خوبی حضور خواهند داشت و باید باور کنیم بانوان دارای استعداد، لیاقت و قدرت فکری مانند مردها هستند». روحانی ادامه داد: «ما از همه فرصت های موجود کشور باید استفاده کنیم و باید از توان فکری، دانش و علوم زنان در مسائل کشور استفاده کنیم». او اضافه کرد: «سبک زندگی ما باید اسلامی باشد و باید به بانوان و خانم های جامعه احترام گذشته شود همان طور که پیامبر(ص) و حضرت علی(ع) به حضرت فاطمه(س) احترام می گذاشتند، جامعه ما نیز باید همان مسیر را ادامه دهد». مردم حل مشکلات را می خواهنداو با اشاره به اینکه باید توجه داشت چه وظیفه ای بر دوش دولت و شوراهاست، تصریح کرد: «مردم می خواهند مشکلات را حل وفصل کنیم تا راه زندگی آنها هموار شود و آنها می خواهند هوای سالم تر استشمام کنند، آب و خاکشان آلوده نباشد و جنگل ها، مراتع، باغات، درختان کهن سال و جویبارهایشان حفظ شود».رئیس جمهوری با اشاره به اینکه همه طبیعت امانتی نزد ماست، گفت: «حق نداریم آنها را تخریب کنیم، متاسفانه در سال های گذشته در بسیاری از کشورها ازجمله ایران، توسعه ناپایدار دنبال شده است».روحانی گفت: «وجود خودروهای فرسوده، وسایل گرمایشی منازل که در چارچوب مقررات زیست محیطی کار نمی کند، نیروگاه هایی که با مازوت کار می کنند، خودروهایی که به صورت استاندارد و در خیابان بدون چارچوب، محیط زیست و زندگی و سلامت ما را به خطر می اندازند، کلان شهرها را با معضل بزرگی مواجه کرده اند که بدون برنامه ریزی، سرمایه گذاری و مشارکت مردم مشکلات حل نخواهد شد». همه دنیا مسائل سیاست خارجی نیستروحانی تصریح کرد: «چند شعار را یاد گرفته ایم و تکرار می کنیم، همه دنیا مسائل سیاست خارجی نیست، زندگی، آب، محیط زیست، وسایل سالم و حمل ونقل ازجمله مواردی است که باید مورد توجه قرار گیرد و اگر نماینده مردم هستیم باید به فکر همه چیز مردم باشیم». روحانی با ذکر مثالی مبنی بر اینکه نمک فضا را بسیار لطیف می کند ولی اگر شد همه آن نمک، دردسر ایجاد خواهد کرد، گفت: «ما امروز ده ها مشکل داریم و باید به همه آنها بپردازیم و مردم می خواهند همه مشکلات آنها حل وفصل شود و دولت اگر کاری کرده در سایه مشارکت و کمک مردم بوده است و اگر کاری کند، در سایه مشارکت و کمک مردم خواهد بود و شما بازوان قوی نظام و دولت در سراسر کشور هستید». حوزه آب نیازمند سرمایه گذاری استاو با اشاره به اینکه شوراها در همه زمینه ها می توانند به کشور کمک کنند، گفت: «در زمینه تامین آب که یک معضل عمومی است و امروز در اکثریت قریب به اتفاق استان ها با این مشکل مواجه هستیم، نیازمند سرمایه گذاری است و از طرف دیگر باید در مصرف آب توجه کنیم و همه باید کاری کنیم آبی که مصرف می شود و گردش آن مورد توجه قرار گیرد». رئیس جمهوری گفت: «فاضلاب ها ازجمله مسائل مهم دیگری است که باید مورد توجه قرار گیرد و برای اینکه بتوانیم از آب حراست و حفاظت کنیم، این وظیفه همه ماست و شوراها باید تلاش کنند تا محیط سالم از دست نرود و باغات تبدیل به برج در شهرهای بزرگ و بخش های مسکونی در روستاها نشود». روحانی خاطرنشان کرد: مهم است از چه زمینی برای چه منظوری استفاده شود، خاک مانند آب از سرمایه های بزرگ انسانی است که باید حفاظت و حراست شود و وقتی از آنها مراقبت نکنیم این سرمایه های بزرگ را از دست می دهیم بنابراین شوراها باید در ساخت وسازها، مجوزها و حراست از مراتع و باغات دقت کنند.روحانی افزود: مگر می شود درخت کهن سال مفیدی که برای سالم سازی هوا و نشاط جامعه و گاهی برای تاریخ ارزشمند است، قطع شود و به جای آن نهالی کاشته شود تا بعد چه خواهد شد پس همه باید مراقبت کرده و از همه توان استفاده کنیم و انتظار از شهر و روستا در این زمینه زیاد است و دولت هم در زمینه محیط زیست وظایف سنگینی دارد. جمع آوری خودروهای فرسوده در سال 95 قدم به قدم اجرا می شودرئیس جمهوری گفت: «در سال 95 جمع آوری خودروهای فرسوده قدم به قدم اجرا خواهد شد مانند تبدیل نیروگاه های مازوت به گاز که در سال های گذشته صورت گرفت و امروز شاهد هستیم اصفهان سه برابر سال های پیش، روزهای پاک را سپری کرده است». روحانی گفت: «باید بنزین و خودرو سالم در اختیار مردم گذاشته شده و ریل قطارها برقی شود و این جزء برنامه های دولت است و با کمک شما و مردم در این مسیر حرکت خواهیم کرد».
                