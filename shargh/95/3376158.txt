سه‌شنبه ۲۵ خرداد ۱۳۹۵
-----------------------------------------
یادداشت
-----------------------------------------
شهرهای هوشمند برای زندگی بهتر
-----------------------------------------

                    شهرها همیشه به جوامع انسانی خدمت می کنند؛ آنها قسمتی از زیرساخت ها و ابزارهایی هستند که ما برای مقابله با چالش های طبیعت و مدیریت زندگی در جوامع، ایجاد می کنیم. با این حال، در مقابل ابزارها و ماشین آلات خوب طراحی شده، شهرها «ابزار» هایی عمومی هستند که بسیاری از ویژگی های آنها به سادگی پدید آمده است نه با برنامه ریزی دقیق. اقتصاد، بوم شناسی، ویژگی های تراکمی و قابلیت های نوآورانه شهرها می توانند به عنوان ویژگی های نوظهور طبقه بندی شوند؛ ویژگی هایی که از ترکیب های چندوجهی و انتخاب های منحصر به فرد بی شمار و شیوه های جمعیتی شهرها به جای طراحی و کنترل مرکزی به وجود می آیند.در شهرهای قرن بیست ویکم، یک تغییر جهت سریع در حال وقوع است و اطلاعات و تکنولوژی های ارتباطی با توده ای از ابتکارات نو در حال هم گراشدن هستند. آنچه در اینجا جدید است، جهش به سمت ابزارها و فضاهای ذهنی است: به جای ساخت فضاهایی که مانند گذشته، میان طبیعت و وضعیت فیزیکی بشر قرار گرفته اند، یک جهت گیری جدید در حال وقوع است: تلاش برای ایجاد فضاها و ابزارهای عمومی که توانایی و قابلیت ذهنی بشر را افزایش می دهند و پیشبرد راهکارهایی که ما از شهرها برای یادگیری، نوآوری و رسیدن به مرزهای جدید استفاده می کنیم. ما در دوران جدیدی هستیم. برای اولین بار تصورات و هوش بشری، کلیدهای موفقیت برای شهرها و جامعه ها شده اند. رقابتی شدن در بازار جهانی بیشتر به هوش و ابتکار بشری بستگی دارد تا منابع طبیعی، نیروی انسانی یا موقعیت. به طورکلی چرخش به سوی فضاهای ذهنی، نشانه عصر جدیدی در فرهنگ انسانی است. کامپیوترها می توانند بسیاری از فرایندهای مرتبط با ذهن بشری را تکثیر کنند؛ آنها می توانند به محرک ها، پردازش اطلاعات، ذخیره سازی و بازیابی اطلاعات، پردازش نمادها و داده ها واکنش نشان دهند. علاوه بر این، آنها ممکن است در محیط ساخته شده شهری ناپدید شوند و کیفیت اشیای فیزیکی را تقویت کنند. یافتن این باور در ادبیات فوق بشری تعجب آور نخواهد بود که هوش مصنوعی، کامپیوترهای ارگانیک و فضاهای هوشمند عمیقا حس برتری انسان را به چالش خواهند کشید. جوامع و شهرهای هوشمند محیط هایی هستند که مهارت های شناختی ما، توانایی ما برای یادگیری و ابتکار برای پیش بینی و جلوگیری از وقایع را بهبود می بخشند. امروزه بسیاری از سرزمین ها، استراتژی «شهرهای هوشمند» را پذیرفته اند. مقامات دولتی در سنگاپور، تایپه (چین)، اسپوکین (آمریکا)، سئول و سنگدو (کره)، سایبرجایا و پوتراجایا (مالزی)، در بسیاری از شهرهای اروپا و در جوامع کوچک آمریکا برنامه هایی را اجرا کرده اند تا شهر خود را هوشمندتر کنند.هر سال، انجمن جوامع هوشمند جوامع، شهرها و مناطقی را از سراسر جهان تعیین می کنند و به آنهایی که گام های قابل توجهی برای نوآوری و توسعه باندهای پهن برداشتند، جوایزی اهدا می شود. در تلاش های صورت گرفته اخیر، دو پارادایم علمی تنظیم شد: شهرهای سایبری در مقابل جوامع هوشمند. شهرهای سایبری، هوش فضایی را به عنوان موضوع درک خواهد کرد که زیرساخت های مخابراتی، شبکه های دیجیتالی، حسگرها، عوامل هوشمند، برنامه های نرم افزاری آنلاین، اتوماسیون ها و پردازنده های اطلاعات را به عنوان موضوع مطلقی از تکنولوژی ارتباطات و هوش مصنوعی می داند. در انتهای دیگر این طیف، تئوری ها درباره جوامع هوشمند و سرمایه فکری برای جوامع است که شهرهای هوشمند را به عنوان ترکیبی از مهارت های بشری، موسسات آموزشی و تکنولوژی های دیجیتالی درک می کند؛ ادغام این سه جزء، شهرهای هوشمند را قادر به ظهور می کند و عملکردهای شهرهای جدید مانند هوش استراتژیک، کسب فناوری و نوآوری را تحقق می بخشد. فضاهای سایبری، دنیای مجازی که توسط کامپیوترها ساخته شده است و میان کامپیوترها و شبکه های کامپیوتری سراسر دنیا وجود دارد را نشان می دهد. معانی اولیه این واژه توسط ویلیام گیبسون در رمان های علمی تخیلی نیورومنسر معرفی شد که به یک مفهوم تاریک، یک آینده دردناک براساس واقعیت مجازی، هوش مصنوعی و تکنولوژی های پیشرفته اشاره می کرد (گیبسون 1984، ویکی پدیا- فضای سایبری 2007) فضای مجازی یک فضای کامپیوتری و همچنین یک «تجربه روزانه خیالی توافقی توسط میلیاردها اپراتور قانونی در هر کشور» است، یک «نمایش گرافیکی از داده های انتزاعی از بانک های هر کامپیوتر در سیستم انسانی»، دنیایی که در آن زندگی روزمره ابعاد دیجیتالی قوی دارد و هوش انسانی با هوش مصنوعی و عناصر مکانیکی در هم می آمیزد. در این دنیا، بزرگراه های اطلاعاتی، داده های دیجیتالی و مدارهای منطقی مهم تر از واقعیت های فیزیکی و ارتباطات انسانی است. فضای سایبری و شهرهای سایبری برخی ویژگی های فضایی منحصربه فردی دارند که آنها را برای مدیریت جنبه های اطلاعاتی محیط های فیزیکی و اجتماعی شهرها بسیار باارزشمند تر می کند: فاصله فیزیکی از بین رفته و قابلیت وصول تنها با چند «کلیک» امکان پذیر است (شیود 1997)؛ فضاهای سایبری به راحتی اصلاح می شوند، نمایندگی های دیجیتالی توسط ویژگی های فیزیکی فضاها مشخص نشده اند؛ تولید فضاهای دیجیتالی در مقایسه با تولید فضاهای فیزیکی سریع تر و کم هزینه تر هستند؛ ارتباطات دیجیتالی ارتباطات فیزیکی را تقویت می کنند و با جوامع شهری در تماس خواهند بود. برنامه ریزان شهری با استفاده از این ویژگی ها می توانند ساختارهای دیجیتالی ای ایجاد کنند که تکمیل کننده و تسهیل کننده فعالیت های زندگی روزمره شهری است که جایگزین فضاها و عملکردهای زندگی شهری است.
                