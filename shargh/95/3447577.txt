دو‌شنبه ۲۶ مهر ۱۳۹۵
-----------------------------------------
type_unknown
-----------------------------------------
گزینه های جایگزین جنتی
-----------------------------------------

                    گروه سیاست: تازه ترین عبارت درباره رفتن یا ماندن علی جنتی از وزارت ارشاد را خودش بر زبان آورد. او که روز گذشته از ستاد انتخابات نماینده مدیران مسئول در هیات نظارت بر انتخابات بازدید کرده بود، درباره طرح خبر استعفایش در رسانه ها گفت: «البته قرار نیست در این رابطه صحبتی کنم اما در چند روز آینده همه چیز مشخص خواهد شد». این در حالی است که رحمانی فضلی، وزیر کشور درباره شایعه استعفای علی جنتی گفته بود: «نمی دانم آیا ایشان استعفا داده اند یا خیر؛ البته قطعا در جلسه هیات دولت (یکشنبه) این موضوع مطرح می شود». جلسه هیات دولت در شامگاه یکشنبه برگزار شد و البته آن طور که شنیده شده، علی جنتی هم در این جلسه حاضر بوده است.اما از بحث احتمالی درباره استعفای او خبری منتشر نشد. به این ترتیب ماندن یا رفتن علی جنتی همان طور که خودش گفته ظاهرا چند روز آینده روشن خواهد شد. شایعه رفتن علی جنتی از وزارت فرهنگ و ارشاد اسلامی چند هفته ای هست که مطرح شده، اما هنگامی که آقای وزیر در شهر «بالی» اندونزی به سر می برد، این شایعات قوت بیشتری گرفت، هرچند عده ای این سفر را عاملی دانستند که موضوع رفتن جنتی از ارشاد را به تعویق می اندازد. نوش آبادی که سخنگوی ارشاد است هم درباره استعفای جنتی گفته بود استعفا به طور رسمی تقدیم نشده است. حسام الدین آشنا، مشاور فرهنگی رئیس جمهور هم جمله معروف نه تایید می کنم و نه تکذیب را بر زبان رانده بود. با وجود این خویشتن داری ها به نظر می رسد که دولت ترمیم کابینه را در دستور خود قرار داده و به جای گزینه هایی که قبلانام برده می شد، گزینه های فرهنگی دولت در دستور کار قرار گرفته اند. در این فاصله اما فضای مجازی و سایت های خبری بی کار نبودند و گمانه های متعددی را درباره جانشین احتمالی علی جنتی مطرح کردند. ازجمله این گزینه ها که نامشان در فضای مجازی مطرح شد، می توان به افرادی چون سیدرضا صالحی امیری، حجت الله ایوبی، احمد مسجدجامعی، حسام الدین آشنا، محمدحسین ایمانی خوشخو، سیدعباس صالحی و حتی مصطفی کواکبیان اشاره کرد. دراین میان اما حسام الدین آشنا، در گفت وگو با تسنیم احتمال حضور خود در وزارت ارشاد را باز هم نه تایید کرده بود و نه تکذیب.حسام الدین آشناحسام الدین آشنا مشاور فرهنگی حسن روحانی است. معممی که اغلب لباس روحانیت بر تن ندارد و با کت و شلوار و پیراهن یقه آخوندی دیده می شود. آشنای 53ساله، کارشناسی ارشد معارف اسلامی و تبلیغ و دکترای فرهنگ و ارتباطات دارد و درحال حاضر هم از اعضای هیات علمی دانشگاه امام صادق(ع) است. آشنا، داماد حجت الاسلام دری نجف آبادی نخستین وزیر اطلاعات دولت خاتمی است و البته مدتی هم مدیرکل اطلاعات استان قم بوده است. آشنا ازجمله چهره های دولتی است که در صفحات مجازی ازجمله فیس بوک و توییتر حساب کاربری دارد و در آنها گاهی خبر یا توصیه هم می نویسد؛ ازجمله توصیه اش به عزت الله ضرغامی، رئیس سابق صداوسیما که در انتخابات 96 شرکت نکند.سیدرضا صالحی امیریرضا صالحی امیری هم اکنون رئیس سازمان اسناد و کتابخانه ملی است. پیوند او با دولت به ستاد انتخاباتی حسن روحانی بازمی گردد؛ آن هنگام که معاونت فرهنگی ستاد انتخاباتی روحانی را بر عهده داشت. بعد از آن هم از سوی رئیس جمهوری به عنوان گزینه پیشنهادی وزرات ورزش و جوانان به مجلس نهم معرفی شد، اما نتوانست از سد مجلس عبور کند. او دانش آموخته علوم سیاسی است و دکترای مدیریت دولتی دارد. صالحی امیری پیش تر، عضو دادگاه انقلاب ارتش بوده است و البته سابقه عضویت در شورای عالی امنیت ملی و مرکز تحقیقات استراتژیک مجمع تشخیص مصلحت نظام را هم در کارنامه خود دارد.حجت الله ایوبیایوبی هم اکنون معاونت سینمایی وزارت ارشاد را بر عهده دارد. ایوبی دومین چهره امام صادقی است که در بدنه دولت به نوعی حضور دارد. اگرچه او مدارک دانشگاهی خود را از دانشگاه لیون فرانسه در رشته علوم سیاسی گرفته، اما یک مدرک ارشد هم در همان رشته از دانشگاه امام صادق(ع) دریافت کرده، علاوه بر اینکه پیش تر ریاست دانشکده علوم سیاسی دانشگاه امام صادق(ع)، مدیرکل تحصیلات تکمیلی همین دانشگاه و نیز مدیرکل آموزش دانشگاه امام صادق(ع) را بر عهده داشته است.احمد مسجدجامعیاحمد مسجدجامعی از اعضای شورای چهارم شهر تهران است. او البته قبلاهمین سمت را در دولت خاتمی تجربه کرده است. او این پست را از سال 1379 و بعد از قبول استعفای عطاءالله مهاجرانی تا سال 1384 بر عهده داشت. مسجدجامعی ازجمله چهره هایی بود که از او به عنوان گزینه محتمل روحانی برای کابینه یازدهم نام برده می شد، اتفاقی که نیفتاد. اگرچه با توجه به شرایط پیش رو باز هم احتمال طرح نام او بعید به نظر می رسد. مسجدجامعی پیش از آنکه وزارت را بر عهده بگیرد هم در فعالیت ها و مناصب فرهنگی حضور داشته است.محمدحسین ایمانی خوشخوایمانی، هم اکنون رئیس دانشگاه علم و فرهنگ است. ازجمله دانشگاه های غیرانتفاعی که زیرمجوعه دانشگاه های سراسری محسوب می شود. او دکترای گردشگری از منچستر انگلستان دارد. همچنین ازجمله نیروهای جهاد دانشگاهی به شمار می رود. ازجمله مسئولیت های او می توان به مسئول شورای هماهنگی فعالیت های فرهنگی مرتبط با سازمان یونسکو در ایران اشاره کرد.سیدعباس صالحیهم اکنون صالحی، معاون فرهنگی وزیر ارشاد است. او روحانی زاده ای است که تحصیلات علوم دینی خود را در حوزه های مشهد و قم انجام داده است. همچنین در دانشگاه رشته فلسفه خوانده و دکترای کلام اسلامی با گرایش فلسفه دین دارد. او در مجلات متعددی چون حوزه، پگاه، پژوهش های قرآنی و مانند آنها قلم زد و مسئولیت برخی از آنها را نیز بر عهده داشت. او تاکنون عمده فعالیت های فکری، فرهنگی و رسانه ای خود را در دفتر تبلیغات اسلامی حوزه علمیه قم دنبال کرده است.
                