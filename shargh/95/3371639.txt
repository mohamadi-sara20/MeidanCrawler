سه‌شنبه ۱۸ خرداد ۱۳۹۵
-----------------------------------------
یادداشت. اقتصاد
-----------------------------------------
قیمت یکسان سوخت علیه منافع ملی
-----------------------------------------

                    ویژگی اهداف و دستورالعمل های اقتصاد مقاومتی یا اقدام و عمل، برای حل اقدامات ناروای اقتصادی، توسعه و اقتدار ملی، چهار آموزه ای است که باید آنها را اوجب واجبات ملی خواند. این چهار هدف عبارت اند از:- حل مشکل رکود- تقویت تولید ملی- رفع بی کاری- مهار گرانیامعان نظر علمی (علم اقتصاد) در این واجب ترین واجب ها آشکارا نشان می دهد که برای حل تمامی آنها حفظ، جذب، حمایت و حفاظت از سرمایه های داخلی و خارجی، یگانه پیش نیاز اجتناب ناپذیر تحقق این دستورالعمل ها و اهداف ابلاغ شده از سوی مقام معظم رهبری است؛ زیرا هیچ یک از هدف های یادشده بدون سرمایه گذاری مستمر و کلان دست یافتنی نیستند. اما چرا کشور، گرفتار کاستی سرمایه است؟پاسخ در این است که مجلس ها و دولت ها در 60 سال گذشته، نقدترین سرمایه های ملی را دولت خور کرده و می کنند. حتی سرمایه های مردمی غیردولتی را دولتی ها سترون کرده و می کنند. چاره چیست؟نخستین راه جلوگیری از کار غلط، ادامه ندادن آن است. پس سازوکار سرمایه های نقدی ریالی و ارزی را باید از مسیر دولتی 60 سال گذشته عوض کرد. نمود این سازوکار، بودجه سالانه دولت است که در مجلس تصویب می شود. مهم ترین ردیف سرمایه ای در بودجه ارقام مربوط به فروش داخلی و خارجی (صادرات) سرمایه های ملی در شکل منابع نفت و گاز است. در این تضییع عظیم سرمایه های ملی، مجلس از یک سو و دولت پرنان خوار از سوی دیگر مقصر هستند. کارمندان دستگاه عظیم دولتی به شکلی و بقیه نان خورهای دولت پرجمعیت در نبود سرمایه گذاری بهای نفت و گاز مشارکت دارند.راه حل پیشنهادی تغییر ساختار مالی دولت است: مصرف نکردن بهای ریالی و ارزی به دست آمده از فروش نفت و گاز در هزینه های جاری و صرف آنها در سرمایه گذاری، کلید حل همه مشکلات عظیم چهارگانه بالاست. حل نکردن این مشکلات یعنی کشور را ضعیف ترکردن، مردم را ناامید و اجنبی را غره کردن است. نفت و گاز از جنس سرمایه ملی و بین نسلی است که برای مصارف داخلی در شکل ریالی به فروش می رسد. در قیمت های فعلی سالانه بالغ بر 180 هزار میلیارد تومان سرمایه نفت و گاز را می فروشیم و عمده آن را هدرخرجی می کنیم، تقریبا به همین مقدار ارزش از صادرات نفت و گاز و محصولات پتروشیمی و برق به دست می آید که اینها هم به جای سرمایه گذاری تا به حال بیشتر هدر داده شده است که نمود کامل این هدرخرجی و هدردهی سرمایه های ملی را در دولت های نهم و دهم تجربه کرده ایم.اکنون که بازبینی قیمت فراورده های نفتی مطرح شده و قیمت های بین المللی نفت خام هم تا حدی اصلاح شده است، فرصت تاریخی به دست آمده تا این سامانه مالی فروش سرمایه های ملی و بین نسلی و نحوه خرج کردن آن را کلاو جزئا عوض کنیم و تجدید نظر در بهای فروش داخلی فراورده های نفتی که در آخرین روزهای مجلس نهم بحث های مربوط به این قیمت گذاری را از نو درانداخت، مبنای اقتصاد مقاومتی ایران کنیم.نگارنده تقریبا از دهه 1350 به عنوان کارشناس اقتصاد انرژی نحوه و مدل قیمت گذاری و توزیع فراورده های نفتی و چگونگی خرج بهای فروش آنها را نقد کرده است. البته پیش از پیروزی انقلاب اسلامی در چرخه های دانشگاهی خارج از کشور و بعضا در نشریات مخالفان رژیم پهلوی این انتقادها درج می شد.برعکس، در پی پیروزی انقلاب اسلامی این بحث باز و کماکان سخن را پیرامون این زخم باز اقتصاد ملی ادامه داده ام اما کو گوش شنوا؟ اصل این کژی عظیم از کژی در سیستم فکری حاکم بر توزیع فراورده در کشور ناشی می شود که یک عوام زدگی مطلق در تعریف فراورده ها در تفکر و عمل علیه منافع ملی است و به عنوان حق مصرف ارزان فراورده ها برای هریک از شهروندان آن هم به طور مساوی تلقی می شود. در این تفکر نبود آگاهی و توجه به ماندگاری اصل سرمایه ملی نهفته در هر واحد سوخت است. برای جبران این کژی و کاستی معتقدم: بهای ذاتی نفت و گاز در هر واحد مصرفی، معادل ریالی قیمت منطقه ای نفت گاز خام در حساب سرمایه منظور شود و هزینه های فراوری، پالایش و حمل و توزیع تا نقطه مصرف به عنوان هزینه های جاری اضافه شود.این مدل پیشنهادی مانند هر سازوکار صنعتی برای هر کالا، واحد سوخت (نفت، گاز) را هم که به هرکس و هر بنگاه تحویل می شود، با حساب اصل سرمایه و هزینه های جاری آماده کردن کالاشفاف می کند؛ ولی معلوم نیست میراث داران شرکت نفت ایران و انگلیس، که سالیانی پیش از نهضت ملی کردن نفت ایران برای تحمیق ایرانیان برخاسته علیه مطامع انگلیس قیمت های فراورده های نفتی را در تمام ایران یکسان انگاشته بودند، اکنون اجازه نمی دهند بهای سوخت تحویلی براساس حسابداری صنعتی تهیه و با تحویل سوخت به مشتری، کل بها از او دریافت شود و هر مصرف کننده در هر نقطه بهای تمام شده سوخت خود را پرداخت کند. این میراث داران شرکت نفت ایران و انگلیس در مجلس، در دولت و شرکت های تابعه وزارت نفت به وفور حضور دارند و مفت خواهان سوخت هم در تمام لایه های طبقاتی اجتماعی و اقتصادی در سطح کشور پراکنده اند و عطش «هل من مزید» هم دارند. مشکل پیشنهاد ارائه شده در مجلس سابق برای دونرخی کردن سوخت با ضرب المثل «برای پاک کردن بینی طرف، چشمش را کور کردند» تطبیق کامل دارد؛ بنابراین به حق با انتقاد از دیدگاه های مختلف مواجه شد. در اینکه قیمت یکسان در سراسر کشور اشتباه است و موجب تضییع اموال ملی از دو سو می شود، حرفی نیست؛ ولی طرح پیشنهادشده در مجلس گذشته، کلابا لزوم حفظ سرمایه های ملی و پرداخت هزینه های کالاازسوی مصرف کننده بیگانه است. سرآغاز این بیگانگی حکایت از تخصص نداشتن نویسندگان طرح و بی توجهی آنها به مسائل و منافع ملی و وجوب حفظ ثروت های بین نسلی است. در مقابل پیشنهاد ما بر پایه بازپرداخت اصل بهای نفت و گاز خام به حساب سرمایه ملی تهیه شده است. در سیستم کنونی توزیع نفت و گاز (براساس نفت خام با قیمت منطقه ای بشکه ای پنجاه دلار) روزانه معادل بهای دو میلیون بشکه نفت و پانصد میلیون مترمکعب گاز طبیعی از سرمایه ملی ضایع می شود. این مبلغ به روزانه پانصد میلیارد تومان تضییع سرمایه بالغ می شود. این سرمایه پولی نقد و آماده معادل هزینه سرمایه مورد نیاز برای ایجاد روزانه پنج هزار شغل با فرض نیازهای سرمایه ای صد میلیون تومان (ترکیب ریال و ارز) برای ایجاد هر شغل است. دراین صورت برای ایجاد سالانه یک میلیون و 800 هزار شغل، سرمایه در اختیار داریم. اگر از این هرزروی سرمایه جلوگیری و این تعداد شغل ایجاد کنیم، آیا باز مقام معظم رهبری نگران بی کاری و رکود و ضعف تولید ملی خواهند بود؟آیا کشوری که دستورالعمل اقتصاد مقاومتی و تولیدی دارد و باید حداقل سالانه یک ونیم میلیون شغل جدید ایجاد کند اجازه دارد سرمایه های ملی را این چنین برای مصارف سترون و ریخت وپاش بوروکراتیک (و ازجمله پرداخت یارانه های بی مورد) و بودجه های جاری دولت ضایع کند؟چرا دولت محترم و کارشناسان ریزودرشت آن فقط نگران زندگی بوروکرات ها هستند و در عمل سالانه پول سرمایه ای ایجاد یک میلیون و 800 هزار (1800000) شغل را ضایع می کنند؟!پیشنهاد نگارنده برای اصلاح قیمت های فراورده های نفت و گاز و بالطبع قیمت های برق و خوراک پتروشیمی ها و سوخت کارخانجات به شرح زیر است:نفت و گاز کالاهایی سرمایه ای هستند که قیمت های شفاف روزانه منطقه ای بین المللی دارند.1- مبنای قیمت برای تحویل نفت و گاز به شبکه خطوط لوله معادل ریالی محاسبه بهای منطقه ای و دریافت آن از تحویل گیرنده نهایی کالاست. این بها پس از وصول به هریک از حساب های سرمایه ملی (مثلاصندوق توسعه ملی) واریز شود و به این شکل روزانه پانصد میلیارد تومان پول جدید به صورت ریالی وارد صندوق می شود.2- از محل این حساب های سرمایه ای فقط اعتبار اسنادی ریالی برای سرمایه گذاری های تولیدی، کالاها و فعالیت های عمرانی ایرانی باز شود.3- هزینه های حمل نفت و گاز خام تا پالایشگاه ها، هزینه های حمل و توزیع به اضافه هزینه های جاری پالایش و آماده سازی و نیز از پالایشگاه ها تا نقطه مصرف در هر نقطه از مصرف کننده نهایی دریافت و به حساب هزینه ها منظور شود.4- هزینه های هر نقطه توزیع مانند بهای جایگاه های توزیع سوخت، متناسب با خدمات ارائه شده از هر مصرف کننده دریافت شود.5- چنانچه در هریک از مراحل بالاقرار باشد یارانه ای برای سوخت در نظر گرفته شود، این یارانه به اتومبیل های ساخت خارج یا واحدهای مسکونی با سطح بنای بیش از 250مترمربع تعلق نگیرد. به دیگر سخن کسی که اتومبیل خارجی سوار می شود، به دولت و ملت اعلام می کند نیاز به یارانه سوخت ندارد.6- بدیهی است برای اجرای موارد بالاکاربری کارت سوخت باید دوباره راه اندازی شود و نرم افزار های آن برای اجرای فرمول پیشنهادی تطبیق داده شود و حتی به مصرف گاز طبیعی نیز تسری داده شود تا قیمت های غیریکسان برای مصرف کنندگان مختلف اجراکردنی شود.
                