پنج‌شنبه ۳۱ تیر ۱۳۹۵
-----------------------------------------
خبر آخر
-----------------------------------------
سخنگوی کمیسیون اصل 90 خبر داد: مجوز مقام معظم رهبری برای نظارت بر دفتر ایشان
-----------------------------------------

                    ایلنا: بهرام پارسایی، سخنگوی کمیسیون اصل 90 مجلس، درباره بی نتیجه ماندن بسیاری از پرونده های تخلف در کمیسیون اصل 90 مجلس نهم و تاکید رئیس پیشین این کمیسیون مبنی بر اینکه قرائت گزارش برخی تحقیق وتفحص ها مانند پرونده بنیاد شهید صلاح نیست، اعلام کرد: باتوجه به اینکه مقام معظم رهبری اجازه داده اند کمیسیون اصل 90 حتی بر نهادهای زیرمجموعه رهبری و حتی دفتر ایشان نظارت کند، دیگر جای بحثی نبوده و نیازی به این مصلحت اندیشی ها نیست؛ چراکه صلاح این است که افکار عمومی به روشنی در جریان واقعیت ها قرار بگیرند و هرچه بیشتر واقعیت ها را به افکار عمومی منتقل کنیم، اعتمادشان به مسئولان بیشتر می شود. سخنگوی کمیسیون اصل 90 مجلس دهم تصریح کرد: هیچ مسئله ای که منجر به بی اعتمادی مردم نسبت به نظام شود، دفاع کردنی نیست و همه پرونده ها، فارغ از منافع اشخاص و جریان ها باید روال قانونی خود را در کمیسیون سپری کند.
                