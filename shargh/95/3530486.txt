شنبه ۲۱ اسفند ۱۳۹۵
-----------------------------------------
type_unknown
-----------------------------------------
جنگل را به جای طلبت بردار!
-----------------------------------------

                    نمی دانم چرا آن زمان جلوی این اقدام فاجعه بار گرفته نشد، چرا هیچ کس نگفت که فروپاشی سازمان مدیریت و برنامه می تواند این روزها را رقم بزند، روزهایی که من نماینده از مواجهه با این حجم پرونده تخلف شگفت زده ام و حیران».پارسایی از طبقه بندی و اولویت پرونده های انباشته در کمیسیون اصل 90 می گوید: «بیشترین تخلف ها به زمین خواری، جنگل خواری و کوه خواری تعلق دارد و البته واردات و ساخت دارو و بخش صنعت نفت».به گفته او «شفاف سازی درباره اینکه 800 میلیارد درآمد نفتی احمدی نژاد چگونه هزینه شده نیز از دیگر نکاتی است که شخص آقای احمدی نژاد باید در صداوسیما درباره آن گزارش دهد، نه تنها گزارش که پاسخ گویی به انبوه سوال ها درباره تخلف های گسترده در دولتش». گفته اید که دولت قبل به جای پول، زمین و منابع طبیعی به پیمانکار اتوبان تهران-شمال داده، دلیل این مسئله چه بوده و چه اسنادی در اختیار دارید؟ اسناد این پرونده در آرشیو کمیسیون اصل 90 است. دولت پول نداشته تا دستمزد پیمانکار تهران-شمال را بپردازد و به همین خاطر بخش بزرگی از منابع طبیعی را تهاتر کرده است. البته باید بگویم که زمین خواری و تجاوز به منابع طبیعی به لحاظ کثرت یکی از بیشترین تعداد پرونده ها را در کمیسیون اصل 90 به خود اختصاص داده است. هزارو 500 پرونده بررسی نشده از دوره نهم مجلس در کمیسیون اصل 90 جا خوش کرده و اگر همه مجلس بسیج شوند باز هم نمی توانیم به ابعاد فساد گزارش شده رسیدگی کنیم. متاسفانه بخش بزرگی از منابع طبیعی و جنگل ها در دولت قبل به دلیل نپرداختن اجرت و دستمزد پیمانکار تهاتر شده است. آیا نهادهای دولتی نیز در زمین خواری تخلف واضحی داشتند؟ بله در گزارش ها آمده دستگاه ها و نهادهای دولتی در زمین های منابع طبیعی در شهرهای مختلف کشور اقدام به ویلاسازی کردند. میزان تهاتر صورت گرفته چه میزان است؟ در کل تهاتر به این شکل بوده که در دولت گذشته پول نداشتند تا هزینه پیمانکار و اتوبان را بدهند. در دولت برخلاف قانون مصوبه ای با پیمانکار تدوین شده تا چندصدهزار هکتار منابع طبیعی و جنگل های شمال به پیمانکار پروژه اتوبان تهران-شمال اختصاص یابد. جای افسوس دارد که مجلس پیش به این آسانی از کنار چنین تخلفی گذشت. این تهاتر اغلب در چه اراضی ای اتفاق افتاده است؟ باید پرونده ها را ببینم و جزئیات بیشتر را به شما بگویم، البته چند وقت پیش از طرف دولت گفته بودند آن قرارداد ملغی خواهد شد و امیدوارم این طور شود. پیمانکار پروژه مربوط به چه نهادی است؟ هیچ نهادی حق ندارد برای پرداخت بدهی از اموال بیت المال و منابع طبیعی بهره گیری کند. رهبری فرموده اند حتی برای حوزه علمیه هم کسی حق ندارد به زمین عمومی تعرض کند چه رسد به افرادی که برای بدهی وزارتخانه و دولت می خواهند اراضی و جنگل ها را تهاتر کنند. هزارو 500 پرونده ای که این روزها محور فعالیت کمیسیون اصل 90 است، بر چه محورهایی متمرکز شده است؟ عمده پرونده ها مربوط است به بخش دارو و درمان، زمین خواری و مباحث نفتی. در دارو و درمان چه مواردی مطرح است؟ از واردات داروها گرفته تا نحوه ساخت و پخش. در این مسیر هم رانت هایی بوده؟ بله به وفور. نام افراد خاصی آمده؟ افراد غیرعادی که رانت نمی گیرند؛ پرونده قطوری درباره دارو و درمان در کمیسیون اصل 90 داریم. محتوای پرونده شکایت از دارو چیست؟ کیفیت داروهای وارداتی و تاریخ انقضای داروها یکی از محورهای مورد بحث است. همچنین مجوزهای ساخت دارو مراتب استانداردی را طی نکرده و برخی داروها پیش از طی مراحل مختلف مجوز پخش و فروش گرفته اند. پرونده نفتی در کمیسیون اصل 90 بیشتر شامل چه مواردی می شود؟ یکی بحث دکل نفتی است که در کمیسیون مطرح و کماکان مبهم است. مشخص نیست تکلیف متخلفان در پرونده فروش دکل به کجا رسیده؟ و پرونده بابک زنجانی. چه تعداد پرونده نفتی در کمیسیون اصل 90 دارید؟ تعداد پرونده را نمی دانم اما گاهی یک پرونده نفتی از منظر نقدینگی تخلف با کل پرونده های دیگر برابری می کند. منظورم از نظر مقدار و میزان اختلاس انجام شده در آن بخش است. پرونده زنجانی که حالادر قوه قضائیه است، چه بخش هایی از آن در اصل 90 مطرح شده و آیا به درستی اطلاعات از مجلس به قوه قضائیه رسیده است؟ آن را باید رئیس کمیسیون اصل 90 در مجلس نهم بگویند. رسیدگی به این پرونده با قوه قضائیه است، اما باید برای افکار عمومی روشن شود که چطور زنجانی در سیستم اقتصادی ایران خلق شده تا دیگر شک و شبهه باقی نماند. این بخش به جدیت در رسیدگی بازمی گردد. فکر نمی کنید حالابرای این کارها کمی دیر شده و دولت یازدهم در آستانه پایان ماموریت کاری خود قرار گرفته است؟ اتفاقا این گزارش از همین منظر مهم است. این روزها خیلی به دولت نقد می شود. اما اغلب با دولت پیشین با سعه صدر برخورد می شد. تا حالاهم حسابرسی از دولت احمدی نژاد ندیده ایم. نقدها به دولت روحانی زمانی شفاف می شود که نقطه را سر خط گذاشته و نخست تکلیف حیف ومیل های دولت نهم و دهم را مشخص کنیم. این روشنگری به نفع نظام است. افرادی که شیله پیله ای ندارند، هیچ گاه با شفاف سازی مخالفت نمی کنند. خب برگردیم به پرونده زمین خواری، در چه بخش هایی بیشتر زمین خواری اتفاق افتاده؟ تمرکز زمین خواری در شمال و به ویژه جاده آستارا بوده است. البته در همه استان ها هست اما در شمال بیشتر است. در استان فارس هم زمین خواری های زیادی صورت گرفته است. دقیقا در چه بخش هایی از استان فارس؟ در سپیدان که مرغوبیت زمین ها بالاست. در دامنه کوه «دراک» هم انبوه سازی حجیمی صورت گرفته است. شهروندان به عینه می بینند دامنه کوهی که پیش تر بکر بوده و فضای گردشگری، حالاچطور یکباره محل تاراج قرار گرفته است. پیشنهادتان برای ساماندهی این وضعیت چیست؟ ساختار کمیسیون اصل 90 باید تبدیل به دیوان شود. آیا این مسئله امکان پذیر است؟ دیوان شدن کمیسیون اصل 90 در کمیسیون آیین نامه داخلی مجلس مصوب شده و واقعیت انکارناپذیری است.عجیب ترین پرونده ای که تا به حال با آن مواجه شده اید، چه بوده؟ چیزی که انتظارش را نداشتم، این سطح اختلاس مالی در جای جای سازمان ها بود. اینجا سازمان و نهادی نیست که پرونده تخلفی علیه اش تشکیل نشده نباشد. متاسفانه اینها همه میراث دولت احمدی نژاد است. ریشه شکل گیری این سطح تخلف چیست؟ انهدام سازماندهی شده سازمان برنامه و بودجه.
                