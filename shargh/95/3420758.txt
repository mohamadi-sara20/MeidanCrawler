دو‌شنبه ۸‌شهریور ۱۳۹۵
-----------------------------------------
type_unknown
-----------------------------------------
سازمان بازرسی در انتظار پاسخ شهرداری
-----------------------------------------

                    گروه سیاست: سخنگوی قوه قضائیه با اشاره به موضوع فیش های حقوقی گفت: «همه در این باره حرف زدیم، اما اینکه چه کردیم و چه می خواهیم بکنیم در عمل مشخص می شود». حجت الاسلام والمسلمین غلامحسین محسنی اژه ای در صدویکمین نشست خبری خود ادامه داد: «آنچه که در رابطه با اقدامات دولت نقل شده، این است که گفته اند ما 15 نفر را عزل و جابه جا کردیم و یک سری هم استعفا دادند و البته یک مصوبه ای را هم دولت گذراند و متعاقب آن بخش نامه برای تعدادی از مدیران کرد تا سقفی را تعیین کند و از این به بعد مبلغ اضافی کسی دریافت نکند که این کار مثبتی بود. کار دیگر این بود که گفته اند سعی می کنیم کسانی که متخلف اند و جرمی را انجام داده اند به قوه قضائیه معرفی کنند...... که تا این لحظه یک مورد از ناحیه دولت هم به قوه قضائیه معرفی نشده و همچنین بیان نشده که چقدر افراد پول را برگردانده اند». محسنی اژه ای با تاکید بر اینکه ما گزارش رسمی و غیررسمی در این جهت که فردی از ناحیه دولت در رابطه با این موضوع خلاف کرده باشد و به قوه قضائیه معرفی شده باشد نداشته ایم، ادامه داد: «آیا واقعا این 15 نفر بودند که حقوق غیرشرعی و غیرقانونی دریافت می کردند؟ این سوال برای من هم وجود دارد که فقط این 15 نفر بوده اند». نباید نگران امحای کالای قاچاق بودمحسنی اژه ای خاطرنشان کرد: «دادستان های ما اعم از دادستان تهران و سایر دادستان ها مضایقه نکنند که اگر کالایی امحا شود چه بکنند. نگویند که کالاقیمت دارد، مگر ساختمانی که تخریب می شود و حکم قلع وقمع دارد، قیمت ندارد. مسلما کالای قاچاق ضررش بیش از ساختمان غیرمجاز است. نگویید ماشین لوکس است و می خواهیم آن را عودت بدهیم. نمی توانید آن را عودت بدهید و نمی توانید آن را صادر کنید، مگر کالای قاچاق را می توان مسترد کرد؟» سخنگوی قوه قضائیه تاکید کرد: «مبارزه با قاچاق کالارا با بهانه های مختلف کم رنگ نکنید. ما به همه دادستان ها می گوییم که حامی شماییم، کشور، قانون، دولت و مجلس حامی شماست و فرمایشات مقام معظم رهبری هم در این زمینه است؛ لذا در مبارزه با قاچاق کالاسعی کنید آن را کم رنگ نکنید». تایید بازداشت فواد صادقیمحسنی اژه ای در پاسخ به سوالی مبنی بر صحت خبر منتشره در برخی رسانه ها درباره بازداشت مشاور رسانه ای رئیس مجمع تشخیص مصلحت نظام گفت: خبر بازداشت صحیح است، اما نمی دانم که این موضوع مربوط به پرونده قبلی است که ایشان داشته و محکوم شده بود یا اتهام دیگری دارد، اما می دانم به دادسرا احضار شده بود». فرد بازداشتی از تیم هسته ای با وثیقه آزاد شداو در رابطه با سوال خبرنگاری دیگر مبنی بر اینکه اخیرا یکی از نمایندگان مجلس در رابطه با عامل نفوذی در تیم مذاکرات هسته ای که فردی جاسوس بوده و دوتابعیتی هم بوده، اظهاراتی داشته، آخرین وضعیت این پرونده چیست؟ پاسخ داد: «اصل دستگیری درست است. اتهاماتی که شما مطرح کردید، اینکه اثبات شود یا نشود مورد دیگری است، ولی اصل تحت تعقیب قراردادن و با قرار وثیقه آزاد شدن این فرد صحیح است». سخنگوی قوه قضائیه در پاسخ به سوال خبرنگار دیگری مبنی بر آخرین وضعیت پرونده موسوم به شیخ استخاره پاسخ داد: «پرونده در دادسرای ویژه روحانیت است، اما در این مورد گفته اند حکم فرد اجرا نشده و در زندان است؛ از جزئیات خبر ندارم».امام کوچک ترین تخلفی از موازین شرعی نمی کردمحسنی اژه ای در رابطه با سوال خبرنگاری مبنی بر اینکه نظرتان در رابطه با فایل صوتی ای که اخیرا منتشر شده، چیست؟ گفت: «امام بزرگوار ما آنچنان مقید به موازین بود که همه دوست و دشمنان می دانستند که کوچک ترین تخلفی از موازین شرعی نمی کردند و آنچه انجام دادند واقعا صحیح بوده. در رابطه با فایل صوتی، مراجع مربوطه در حال بررسی هستند. سال 65 بود از جمله قتل هایی که گروه مهدی هاشمی انجام داد یک پدر و پسر بود. آن زمان پرونده قضائی اش را من انجام می دادم وقتی اعتراف کردند و محل جنازه ها را گفتند به آنجا رفتیم که فیلم برداری هم شد و همین آقایی که در همین فایل صوتی صحبت کرده، معترض بود که چرا به مردم این موضوع را اطلاع دادید. در آن زمان قرار بر کشتن پدر بود که هنگامی به مهدی هاشمی می گویند پسر هم هست می گوید، پسر را هم بکشید». او گفت: «منافقین کسانی بودند که برخلاف همه قوانین عادی و بین المللی، با دشمن خارجی متجاوز، رژیم بعثی صدام همدست شدند و از هر کمکی به رژیم بعثی عراق کوتاهی نکردند. امروز افرادی در مقام تطهیر این افراد هستند که جنایت آنها اگر گفته شود، یک مثنوی هفتادمن می شود. نسل امروز نمی تواند برخی جنایت های آنها را که با همدستی دشمنان ما از آن روزها تا به امروز انجام شده است، قبول کند. آنها توطئه و خیانت می کنند».یاسین رامین با اتهامات مالی در زندان استسخنگوی قوه قضائیه در پاسخ به سوال خبرنگاری درباره آخرین وضعیت پرونده شرکت دارویی وابسته به هلال احمر و پرونده یاسین رامین گفت: «این فرد با قرار وثیقه سنگین تحت نظر و بازداشت است و پرونده اش در حال رسیدگی است. اتهامات او هم مالی است». محسنی اژه ای در پاسخ به سوالی مبنی بر اینکه با توجه به انتشار فایل صوتی آیت الله منتظری و اینکه آقای مطهری گفته آقایان نیری، پورمحمدی و رئیسی که در آن زمان بودند درباره ابهامات این موضوع توضیح دهند، آیا قوه قضائیه آمادگی دارد ابهامات را تشریح کند؟ گفت: «اگر ابهامی است باید آن را مطرح کنند، نگفته اند که ابهام در این موضوع چه بوده است. ما که ابهامی نداریم؛ هر که ابهام دارد مطرح کند».شهرداری هنوز به گزارش سازمان بازرسی پاسخ نداده استمحسنی اژه ای در پاسخ به سوال خبرنگار «شرق» درباره گزارش اخیر سازمان بازرسی کل کشور درباره شهرداری تهران و واگذاری املاکی در شمال شهر تهران با شرایط غیرمتعارف به مدیران شهرداری و برخی اعضای شورای شهر و تشکیل پرونده دراین باره گفت: «این موضوع در مرحله ابتدایی است. گزارشی از سوی سازمان بازرسی به شهرداری داده شده که شهرداری جواب دهد ولی هنوز جوابی نیامده و پرونده قضائی هم دراین رابطه تشکیل نشده است. زمانی که گزارشی به سازمان بازرسی کل کشور برسد، این سازمان در جاهایی که صلاحیتش است وارد می شود. گزارش هم تا زمانی که نهایی نشود و به امضای رئیس سازمان بازرسی نرسد، گزارش رسمی نیست. این گزارش ها طبقه بندی شده است. اگر هم تخلفاتی از گروه هایی صورت گرفته باشد برای دستگاه ها ارسال می شود که تخلف صورت گرفته است و اگر هم جرمی واقع شده باشد به قوه قضائیه ارائه می شود». او تاکید کرد: «در موضوع گفته شده هنوز گزارش نهایی داده نشده و هنوز هم شهرداری پاسخی به سازمان بازرسی نداده است. گویا در برنامه 20:30 شهرداری از خود دفاع کرده و گفته هر کاری که کرده طبق ضابطه بوده است».توهین به مقامات نیاز به شاکی خصوصی نداردسخنگوی قوه قضائیه در پاسخ به سوال دیگری مبنی بر اینکه با توجه به تهمت های اخیری که به دولت آقای روحانی زده می شود و مجید انصاری، معاون حقوقی رئیس جمهور نیز اعتراض کرده اند که چرا قوه قضائیه و دادستان به موضوع وارد نمی شود، آیا قوه قضائیه تصمیم دارد که به موضوع توهین به رئیس جمهور و دولتمردان وارد شود و آیا دولت شکایتی دراین باره کرده است؟ گفت: «توهین به مقامات نیاز به شاکی خصوصی ندارد و مدعی العمومی می تواند به آن وارد شود. فردی که در رابطه با این موضوع توهین کرده در دادسرا و دادگاه ویژه روحانیت باید مورد بررسی قرار گیرد؛ زیرا این امر در صلاحیت ذاتی دادستانی تهران نیست. اطلاع ندارم که آیا دادستان ویژه روحانیت در این رابطه اقدام کرده است یا خیر.همچنین نمی دانم که دولت شکایتی را در این رابطه کرده یا خیر؛ زیرا اگر شکایتی شده باشد به دادسرای ویژه روحانیت می رود».کمیته ای درباره حصر تشکیل نشده استمعاون اول قوه قضائیه در پاسخ به این سوال که در دو هفته اخیر مطلبی در رسانه ها مطرح شده مبنی بر تشکیل کمیته سه نفره متشکل از جناب عالی، شمخانی و معاون وزیر اطلاعات که مسئول بررسی موضوع حصر شوید و چهار راهکار در آن ارائه شده است، خروجی این جلسات چه بوده است؟ گفت: «خیر. کمیته ای در این رابطه وجود ندارد. من عضو هیچ کمیته ای نیستیم و الان این مطلب را از شما می شنوم».2 وزیر اموال کامل خود را اعلام نکردندمحسنی اژه ای در پاسخ به سوالی مبنی بر اینکه در معرفی اموال مسئولان برخی از وزرای دولت یازدهم از معرفی اموال خود خودداری کرده اند؟ آیا این موضوع صحت دارد گفت: «در دولت های مختلف این اتفاق می افتد و هنوز هم دو نفر از وزرا لیست کامل اموال را ارائه ندادند، البته لیستی را داده اند که ناقص است». او افزود: «حدود سه سال از این موضوع می گذرد و هنوز لیست اموال مسئولان کامل نشده است و باید قبل از اینکه دوره به پایان برسد لیست اموال را ارائه بدهند و از سوی دیگر در پایان دوره فعالیت خود باید لیستی را ارائه دهند». آخرین وضعیت پرونده بانک ملتمحسنی اژه ای در پاسخ به سوالی مبنی بر اینکه در پرونده بانک ملت، فردی حدود سه هزارو 700 میلیارد تومان وام گرفته و معوقه وام هم نزدیک به همین مبلغ است، اقدامات قوه قضائیه دراین زمینه چیست؟ گفت: «چهار نفر قبلادراین زمینه بازداشت شده بودند که از زمان قبلی تاکنون هم یک نفر دیگر بازداشت شده و مجموعا پنج نفر در این رابطه بازداشت شده اند. معوقه این فرد هزارو 200 میلیارد تومان بوده و بعد از معوقات هم تسهیلات جدیدی را از دو بانک ملت و بانک دیگری به همین مبلغ گرفته است که مجموعا دوهزارو 400 میلیارد تومان می شود که از این مبلغ 420 میلیارد تومان توقیف شده و در اختیار است». درخواست اعاده دادرسی توسط خانواده مهدی هاشمیسخنگوی قوه قضائیه در پاسخ به سوال دیگری مبنی بر اینکه اخیرا اخباری مبنی بر تلاش خانواده مهدی هاشمی در راستای توقف اجرای حکم شنیده شده و اینکه درخواست اعاده دادرسی مطرح شده است، همچنین شنیده شده که در این اقدامات به دو گزارش از سازمان بهینه سازی مصرف سوخت و دیوان محاسبات استناد کرده اند، آیا در زمان رسیدگی به پرونده گزارش این دو سازمان مطرح نشده بود که اکنون به این دو گزارش استناد شده است؟ گفت: «به طور طبیعی کسانی که زندانی دارند تلاش می کنند زندانی خود را از زندان بیرون بیاورند و درخواست اعاده دادرسی دارند. خانواده هاشمی اعاده دادرسی را مدتی پیش انجام داده اند که اگر به استناد آیین دادرسی باشد به دیوان عالی کشور می رود و اکنون هم این اعاده دادرسی به دیوان عالی رفته و دیوان پرونده را برای بررسی خواسته است». محسنی اژه ای یادآور شد: در قانون هفت مورد است که اگر یکی یا چند تا از آنها باشد، امکان اعاده دادرسی فراهم می شود. یکی همین است که اگر کسی در زمان رسیدگی به پرونده مدرکی برای دفاع از خودش نداشته باشد و بعدا آن مدرک را به دست آورد. به عنوان مثال کسی علیه شما شکایت می کند که وجهی را به صورت امانت به شما داده، اما شما آن را برنگردانده اید، درحالی که شما پول را پرداخت کرده اید؛ اما رسید آن را ندارید؛ بنابراین نمی توانید موضوع را ثابت کنید و محکوم می شوید، ولی بعدها مدرکی را به دست می آورید که می توانید با استفاده از آن درخواست اعاده دادرسی بدهید». او اضافه کرد: «درخصوص این پرونده اینکه مدارکی ارائه شده یا نه اطلاع ندارم، اما همان موقع بحث سازمان بهینه سازی سوخت مطرح بوده و هرآنچه می توانستند را گفته اند و درباره دیوان محاسبات هم اطلاع ندارم و نمی دانم مدارکی که استفاده شده چه چیزی است یا به چه بندی استناد کرده اند. طبیعتا اگر مدرک تکراری باشد قابل قبول نیست، اما درصورتی که مدرکی را ارائه دهند که تاکنون وجود نداشته، آن مدرک مورد قبول است».نظر اژه ای درباره بگم بگم های احمدی نژادمحسنی اژه ای در رابطه با سوال خبرنگار دیگری مبنی بر اینکه آخرین وضعیت پرونده احمدی نژاد و اینکه با سخنگوی کمیسیون اصل 90 صحبت داشتم که معتقد است پرونده وقتی به قوه قضائیه ارجاع می شود نتیجه باید تا یک ماه اعلام شود. زمانی برای کمیسیون محرز می شود که تخلفی انجام شده باشد و اینکه وکیل آقای احمدی نژاد گفته اند تا کنون وی به دادگاه احضار نشده است آیا این موضوع صحت دارد؟ و این صحت دارد که برخی بگم بگم های احمدی نژاد مربوط به قوه قضائیه است؟ گفت: من اعلام می کنم هرکس هر چیزی درباره من و قوه قضائیه دارد بگوید. اینکه کسی مدام بگم بگم کند و چیزی نگوید، یعنی چیزی برای گفتن ندارد. مسائل مربوط به مجلس دو گونه است؛ یکی مسائل و گزارشاتی است که انجام می شود و در مجلس قرائت و تصویب می شود یا اینکه کمیسیون اصل 90 خودش پرونده را برای دستگاه قضائی ارسال می کند. این دو متفاوت است. همچنین باید گفت بعضی موارد تخلف است. اگر تخلف باشد دستگاه قضائی به تخلف رسیدگی نمی کند، به جرم رسیدگی می کند. اما در رابطه با رئیس جمهور تخلف او از قانون در دیوان عالی کشور بررسی می شود و اگر احراز شود او تخلف کرده می تواند رای به عدم صلاحیت او بدهد. اگر جرمی انجام داده باشد به دادسرا نمی رود و مستقیما به دادگاه می رود در بعضی موارد شکایت های او دارای شاکی خصوصی بوده. یک مواردی از کمیسیون اصل 90 آمده و دو مورد هم از خود مجلس آمده؛ اینها در شعبه مربوط در حال رسیدگی است و هنوز منتج به نتیجه نهایی نشده است».
                