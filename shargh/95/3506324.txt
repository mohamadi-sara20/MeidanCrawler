شنبه ۹ بهمن ۱۳۹۵
-----------------------------------------
type_unknown
-----------------------------------------
توصیه به ترامپ از تریبون نماز جمعه
-----------------------------------------

                    خبرآنلاین: خطیب موقت نماز جمعه تهران گفت: «آقای ترامپ! در تشخیص تروریسم اشتباه نکنید، چراکه آنهایی که در مقام دفاع از کشور و خودشان جهاد می کنند تروریست نیستند». آیت الله محمدعلی موحدی کرمانی در خطبه های دیروز نماز جمعه تهران که در مصلابرپا شد، با اشاره به حادثه آتش سوزی پلاسکو، گفت: «تلاش بی وقفه و شبانه روزی مسئولان در حادثه آتش سوزی ساختمان پلاسکو شایسته تقدیر است. دولت و مسئولان باید کمک کنند که چنین اتفاقاتی مجددا تکرار نشود».موحدی کرمانی خطاب به ترامپ، رئیس جمهور آمریکا، افزود: «آقای ترامپ! شما با شعار خدمت به مردم آمریکا، نجات آنها از فقر و گرسنگی، دخالت نکردن در امور دیگر کشورها، مبارزه با تروریسم و ترمیم خرابی های به جامانده از حکومت های قبلی به کاخ سفید آمدید، لذا بکوشید به وعده های خود عمل کنید که مبادا خناس ها عزم شما را تغییر دهند. البته تغییر خوی استکباری و زورگویی مسئولان قبلی بسیار سخت است».او ادامه داد: «همچنین بکوشید به پیمان بر مردم وفادار باشید که شرافت اسلامی همین است، در تشخیص تروریسم اشتباه نکنید، چراکه آنهایی که در مقام دفاع از کشور و خودشان جهاد می کنند، تروریست نیستند. خطیب موقت نماز جمعه تهران افزود: دولت های قبلی با جنگ افروزی و مسلح کردن جلادان، آبروی خود را بردند و سرمایه کشور آمریکا را به باد دادند». دیگر بخش های مهم سخنان خطیب جمعه تهران به شرح زیر است:وزیر خارجه عربستان اعلام کرده که ایران در کشورهای منطقه دخالت نکند، شما باید خجالت بکشید، چراکه این شما هستید که در کشورها دخالت می کنید و کشور یمن را به خاک و خون کشیده اید. این شما هستید که در سوریه دخالت می کنید و می گویید موضع ما در مقابل بشار اسد تغییر نکرده درحالی که از راه نظامی و روش های مختلف می گویید که بشار اسد باید کنار رود.به رژیم آل سعود و حکام بحرین می گوییم مطمئن باشید ناله مظلومان بحرین پایه های حکومت شما را می لرزاند و ساقط می کند، به مردم یمن و بحرین هم می گوییم مقاومت کنید، چراکه پیروزی نهایی با مظلومان عالم است.حادثه دلخراش آتش سوزی ساختمان پلاسکو که منجر به شهادت خادمان واقعی نظام و آتش نشانان شد را به مقام معظم رهبری، مراجع تقلید، ملت ایران و خانواده های آنان تسلیت می گویم و از تلاش بی وقفه و شبانه روزی مسئولان تشکر می کنم.از مسئولان مربوطه انتظار می رود دقت بیشتری به کار گیرند تا دیگر چنین حوادثی تکرار نشود. این حادثه مولمه منجر به شهادت و مجروحیت تعدادی از خادمان واقعی نظام شد؛ کسانی که خودشان را آماده کرده اند تا جانشان را برای مردم بدهند.با وقوع انقلاب اسلامی کشور از ظلمت خارج و به سمت نور هدایت شد. ما باید به یاد داشته باشیم در دوران پهلوی چه دوران سختی بر کشور گذشت و با تحولی که امام راحل ایجاد کردند دوران غرق در فساد و آلودگی پهلوی را به نورانیت تبدیل کردند.دهه فجر به تعبیر امام(ره) انفجار نور بود؛ دوران ذلت پادشاهی پهلوی پدر و پسر را به یاد داشته باشیم؛ کسی جرئت نداشت رساله عملیه امام(ره) را همراه داشته باشد.امام جماعت حتی جرئت نداشت بگوید این گوشت هایی که از اسرائیل می آید، به دلیل اینکه ذبح شرعی نشده، نجس است؛ گفتن همانا و روانه زندان شدن همانا.یادم هست که آقای هاشمی رفسنجانی از زندان بیرون آمده بود؛ مقداری شرح حال از او خواستم، در یک کلمه گفت یک شب از سر شب تا صبح پیوسته من را با کابل می زدند و من فریاد می زدم و بیهوش می شدم و وقتی به هوش می آمدم، باز بر روی زخم ها شلاق می زدند.قدر این انقلاب را بدانیم. این انقلاب امانت شهداست و به این راحتی ها به دست ما نیامده است. امام این کشور را از حلقوم آمریکا بیرون کشید. تحولی ایجاد کرد که فرهنگ دوران سلطنت که غرق در فساد و آلودگی بود، به یک فضای نورانی تبدیل شد. جوانانی که در صف سینما صف کشیده بودند، برای جبهه ها صف کشیدند.وصیت نامه شهدا فوق العاده جالب است. توصیه می کنم این وصیت نامه ها را مطالعه کنید که یک جوانان در ابتدای بلوغ، مانند یک عارف و عالم وصیت می نویسد.قرآن به کرامت انسان توجه ویژه ای دارد و انسان را تکریم می کند و مقام عظیمی برای او قائل است و آیات مبارکی نیز در این زمینه وجود دارد.براساس آیات قرآن انسان در نظام هستی از جایگاه رفیعی برخوردار است و ما باید مواظب باشیم این جایگاه را مفت از دست ندهیم. می دانیم و باید بدانیم انسان دارای مقام رفیع است و باید مواظب باشیم این مقام رفیع را پس از اینکه شناختیم، مفت و به راحتی از دست ندهیم. لذا در مقابل دادن جان، بهشت نصیب مان شود، زیرا هرچه غیر از آن به دست آوریم، ضرر کرده ایم.انسان می تواند حقایق عالم هستی را بشناسد و خداوند این استعداد را به همه انسان ها داده است و ازاین رو امروز ما بخشی از حقایق دنیا را شناخته ایم و آیندگان مان نیز حقایق بیشتری از عالم هستی را خواهند شناخت.پنجشنبه شب شایعه تاییدنشده ای در شبکه های اجتماعی منتشر شد مبنی بر اینکه آیت الله موحدی کرمانی در حکمی به ریاست مجمع تشخیص مصلحت نظام منصوب شده است. خطیب موقت نماز جمعه تهران 85 ساله است و بعد از فوت آیت الله مهدوی کنی به سمت دبیرکل جامعه روحانیت مبارز انتخاب شد. او همچنین از سال 62، چهار دوره است که عضو جامعه روحانیت مبارز است. محمدعلی نجفی، مشاور اقتصادی رئیس جمهوری، هم روز پنجشنبه در حاشیه مراسم ختمی برای آیت الله هاشمی رفسنجانی به خبرنگاران گفت ظاهرا جایگزین آیت الله هاشمی در مجمع، آیت الله موحدی کرمانی هستند. من در اخبار دیدم که ظاهرا جایگزین آیت الله هاشمی در مجمع، آیت الله موحدی کرمانی هستند.
                