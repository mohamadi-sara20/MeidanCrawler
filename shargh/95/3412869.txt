سه‌شنبه ۲۶ مرداد ۱۳۹۵
-----------------------------------------
حرف اول. اقتصاد
-----------------------------------------
ترفندهای سهام داران بزرگ در بورس
-----------------------------------------

                    صرف نظر از ضرورت اخلاقی، موضوع اهمیت کاربردی دارد؛ اگر از استثمار و سوءاستفاده از پول مردم در بازار سرمایه جلوگیری نشود، وجوه مردم از این بازار فرار خواهد کرد. مدتی است که پرداختن به اختلاس های بی سابقه چند هزار میلیاردی کم رنگ شده است و از راهکارهای نظام مند برای نبود امکان چنین رویدادهایی سخن به میان نمی آید و به کشف حقوق های نجومی مدیران اقتصادی پرداخته می شود که به ارث رسیده از دوره اختلاس ها و پول های مفقود شده است. اینها حیف ومیل های آشکار بوده اند، اما سرمایه مردم را گروهی خاص در بازار سرمایه مانند موریانه می خورند و با این سرقت پنهان، سرمایه مردم جابه جا و به سرمایه دوزان افزوده می شود؛ این ضرر و زیان سهام داران کوچک متاسفانه دادرس موثری ندارد.باید جلوی اختلاس و فساد در بازار سرمایه گرفته شود. سهام داران کوچک اگر پاسداری نشوند و بازار را ترک کنند و نزد مردم، این بازار نامطلوب جلوه کند، آسیب بزرگی به اقتصاد تولید (بخش عرضه اقتصاد) وارد می شود. وجوه مردم مانند باران که قطره قطره می آید و سیل می سازد، می تواند موجب شکل گیری سرمایه بزرگ و تعیین کننده در بازار سرمایه شود.سهام داران کوچک اگر پاسداری نشوند و بازار را ترک کنند و نزد مردم، این بازار نامطلوب جلوه کند، آسیب بزرگی به اقتصاد تولید (بخش عرضه اقتصاد) وارد می شود. پول مردم مانند باران که قطره قطره می آید و سیل می سازد، می تواند موجب شکل گیری سرمایه بزرگ و تعیین کننده در بازار سرمایه شود و چنانچه بدبینی ایجاد شود- که سال هاست این بازار چنین وضعیتی دارد! (کافی است شاخص واقعی این بازار از سال 1388 تاکنون ارزیابی شود؛ اگر ورود شرکت های دولتی به این بازار و سهام آزاد اندک آنها، خنثی شود، متوجه کاهش و رکود شدید در این بازار می شویم)-؛ بازار سرمایه زمین گیر می شود. رکود فعلی اقتصاد و رشد بی کاری تا مرز 12 میلیون نفر ناشی از رکود اساسی در بخش عرضه اقتصاد است که بازار سرمایه شالوده این بخش از اقتصاد است.برای آنکه معضل بزرگ، فساد و سوءاستفاده از سرمایه مردم در این بازار آشکار شود، چاره ای نیست مگر آنکه با مصداق مطرح شود. اما چون بار حقوقی می یابد، بنابراین به ترفندهای بعضی از سهام داران عمده و شرکت های بورسی در ادامه به صورت ایما و اشاره پرداخته می شود. طبق مفاد قانون تجارت سود تقسیمی در مجمع عمومی سالانه حداکثر ظرف هشت ماه پس از مجمع باید به سهام داران پرداخت شود، اما شرکت های بورسی وجود دارند که چند سال سودها را توزیع نمی کنند و به جای آنکه با اخذ وام و پرداخت هزینه مالی یا روش های دیگر تامین مالی کنند، با پول مردم بدون پرداخت هزینه مالی تامین مالی می کنند و عملاسود مردم نیز با گذر زمان به علت وجود تورم کاهش ارزش تصاعدی می یابد و سهام داران یادشده علاوه بر آن زیان، هزینه فرصت نیز پرداخت می کنند و از کار با آن وجوه یا از سرمایه گذاری مجدد باز می مانند.جالب آنکه سهام دار عمده که شرکت زیرمجموعه را بورسی کرده است تا با پول مردم ارزان کار و سوءاستفاده کند، سود خود را پیشاپیش با ترفندی گرفته است و منتظر توزیع سود نمی ماند! به این صورت که با تجارت با زیرمجموعه، یعنی شرکت بورسی مورد نظر، خود را بدهکار می کند، آنگاه از آن شرکت می خواهد که بدهی را با مطالبات از سود تهاتر کند! در نتیجه، مردم هستند که سود خود را نگرفته اند و از سرمایه آنها سوءاستفاده شده است. فاجعه آمیز آنکه، افزایش سرمایه می دهند و با اینکه سهام داران کوچک مطالبات دارند و بهای دفتری حق تقدم آنها می تواند از طریق مطالبات تسویه شود، چنین نمی کنند و حق تقدم را به بهای آزاد در بورس می فروشند و یکی دیگر از مصادیق فساد در بورس این است که وجوه فروش حق تقدم ها -که مال مردم سهام دار است- را در حساب شرکت نگه می دارند و به حساب آنها واریز نمی کنند، متاسفانه سهام داران مطلع از موضوع که به حوزه حقوقی شکایت برده اند، پاسخ دریافتی آنها از دایره حقوقی بورس چنین بوده است که شرکت مربوط مشکل نقدینگی برای پرداخت پول شما دارد! شرکت تولید زغال سنگ که سهام دار عمده اش در اصفهان نشسته است، یکی از مصادیق این اعمال ناپسند است. بداخلاقی سهام داران عمده آن قدر بی حدومرز شده است که حتی باوجود این سوءاستفاده ها اجازه رشد بهای سهم را حتی در بلندمدت نمی دهند تا با خروج سهام داران جزء، امکان نوسان گیری با سهام مردم را برای خود محفوظ نگه دارند! دادرسی در بازار سرمایه چنان بی تاثیر است که جسارت و چپاول اموال مردم در این بازار در حال شایع شدن است. مسئولان بازار سرمایه باید رفتار شرکت ها را رصد کنند و به گزارش های بازرسان و شکایات مردم به درستی و موثر رسیدگی کنند. بی توجهی به این مهم راه فساد را گشوده تر می کند.مسئولان این بازار باید متخلفان را تنبیه و نماد شرکت های متخلف را ببندند. آنها باید از سرمایه اجتماعی در این بازار دفاع کنند و از اعتماد مردم صیانت کنند. در غیر این صورت، فرار سرمایه مردم طبیعی خواهد بود و با بی رونقی در طرف عرضه اقتصاد، معضل بی کاری باقی می ماند و سایر آثاری که منتج از روابط علت و معلولی در اقتصاد کلان است، گریبان گیر خواهد شد. بازار پول و کالانیز تحت تاثیر قرار خواهد گرفت. بازار سرمایه ثانویه (بورس) باید بازار اولیه سرمایه را تحت تاثیر موثر قرار دهد و با ورود سرمایه های خرد (خریداران جزء)، سرمایه های کلان (فروشندگان بزرگ) را به بهای روز وارد سرمایه گذاری های جدید کند و ظرفیت های اشتغال و تولید را افزایش دهد و این کار با تکرار، اقتصاد ایران را رونق بخشد و بزرگ کند.متاسفانه مسئولان بازار با ندانم کاری، مانع رشد سرمایه در کشور هستند، به عنوان مثال از خریدوفروش سهام بدون کسب سود، مالیات اخذ می کنند! یعنی سرمایه گذاری که سهمی را 700 تومان می خرد و بعد از شش ماه 60 تومان می فروشد، مالیات ستانی می شود و بابت این حضور در بازار سرمایه تنبیه نیز می شود! چون روش های ترغیب و تشویق در بخش عرضه و تولید مغفول بوده است، اقتصاد ایران به سوی تجارت و دلالی سوق داده شده است! تا موانع رشد مورد مطالعه قرار نگیرند و با سیاست گذاری صحیح از سر راه برداشته نشوند، اقتصاد ایران فاقد محیط زیست لازم برای رشد مناسب خواهد بود. رفع تحریم که عامل برون زا را هدف قرار می دهد، حرکت نهادین رفع موانع درون زاست. به عنوان مثال با رشد نقدینگی بسیار بزرگ (11برابر در هشت سال، 1384 تا 92) سبب تورم تصاعدی و در نتیجه کاهش قدرت خرید مردم و با رشدنکردن درآمد واقعی مردم، موجب رشد فقر در میان مردم شدیم. بدون تعرض دشمن با دست خود به خود آسیب زدیم! معضل اقتصاد ایران در نداری نیست، در سوء برداشت فکری و عملی است!
                