شنبه ۷ اسفند ۱۳۹۵
-----------------------------------------
سرمقاله
-----------------------------------------
اپوزیسیون های دولتی
-----------------------------------------

                    نیکولاس اسپایکمن، نظریه پرداز هلندی تبار آمریکایی، نظریه «تعادل» را به جای «توازن» در قدرت به کار گرفت. او عقیده داشت در امور بین الملل در بین دولت ها تا زمانی تعادل برقرار است که قدرت یکی از دولت ها، اندکی بیشتر از دیگران باشد. اسپایکمن مفهوم تعادل را ضامن حیات دولت ها می دانست. اگرچه نظریه تعادل بیش از هر جا در مناسبات جهانی و روابط بین دولت ها کاربرد دارد، شاید بتوان این دستگاه فکری را به سیاست داخلی نیز تعمیم داد، ازجمله سیاست داخلی ایران. با پهن کردن نقشه سیاست داخلی روی میز می توان این نقاط قدرت را کدگذاری کرد: کانون رسمی قدرت، جناح های سیاسی اصلاح طلبان و اصولگرایان، جناح های سنتی همچون موتلفه و مهم تر از همه اشخاص، که اگرچه به یک جناح دلبستگی یا گرایش دارند اما در مواقعی به لحاظ اتوریته سیاسی شخص خود می توانند، مسیر سیاست را تغییر دهند و به قولی اندکی بیشتر از دیگران قدرت دارند. از این میان می توان رئیس دولت اصلاحات، سیدحسن خمینی و تا حدودی عبدالله نوری را مثال آورد. آیت الله هاشمی رفسنجانی از شاخص ترین این چهره ها بود که در سیاست داخلی نقش بسیاری داشت و در هر جایگاهی قرار می گرفت، قدرتش اندکی بیشتر از دیگران بود و این اندکی بیشتر، او را شاقول سیاست ساخته بود. با وجود این او نیز مانند گروه های سیاسی ناگزیر بود قدرت خود را در دستگاه سیاسی ایران و در رابطه با «کانون رسمی قدرت» تعریف و بازتولید کند. درواقع این کانون رسمی قدرت است که قدرتش بیشتر از همه است و همین قدرت بیشتر، موجب تعادل و استمرار سیاست شده است. جناح های سیاسی و افراد مستقل با هر توانی اگر بخواهند در این «تکنولوژی سیاست» کارایی داشته باشند ناگزیر به تبعیت از کانون رسمی قدرت هستند. در بیشتر مواقع دوری و نزدیکی به این کانون مواضع سیاسی آزاد و جناح های سیاسی را تعریف، و کارایی شان را تضعیف یا تقویت می کند. آیت الله هاشمی یکی از این افراد مستقل بود که به فراخور دوری و نزدیکی اش با کانون رسمی قدرت، فراز و فرودهای بسیاری را تجربه کرد و در همین مسیر کنش و واکنش و مواضع سیاسی اش به شکلی تاکتیکی دگرگون شد. در دوره ای او پدر معنوی کارگزاران سازندگی بود و در دوره ای به اصلاح طلبان بیش از هر جناح دیگری نزدیک شد و در دوره ای که اصلاح طلبان نمی توانستند در دستگاه سیاسی ایران نقش پررنگی ایفا کنند، هاشمی به پشتوانه صفت انقلابی گری اش توانست تعادل را بین طیف های متفاوت اصلاح طلبان حفظ کند. با وجود این، دلیلی وجود نداشت که اصلاح طلبان نگاهی یکدست به او داشته باشند. هاشمی به دلیل ارتباط سنتی با کانون رسمی قدرت اندکی بیشتر از بقیه می توانست در شرایط بحرانی گره گشا باشد. اگرچه در سال های پایانی عمرش این خصیصه بیش از آنکه معطوف به واقعیت باشد، اسطوره ای به جامانده از دوره ای طلایی بود. جای خالی هاشمی اینک بیش از هر زمان دیگر برای اصلاح طلبان محسوس است. آنان به دنبال چهره ای می گردند که اندکی بیشتر از دیگران قدرت داشته باشد تا بتواند تعادل طیف های متفاوت اصلاح طلب را در هماهنگی با کانون رسمی قدرت برقرار کند. بدیهی است این گونه رویکرد به سیاست و گفتمان آن درون ساختاری است؛ یعنی سیاست ورزی از این طریق صرفا درون ساختار معنا می یابد. درست است که مردم نقش اساسی در حضور اصلاح طلبان در قدرت دارند، اما در اینجا مردم هم بخشی از این گفتمان هستند، و مردمی اند در دستگاه تکنولوژی سیاست.این مشارکت مردمی حتی اگر سویه های غیرساختاری داشته باشد، بازهم به واسطه اصلاح طلبان که سیاست ورزی درون ساختاری را توصیه می کنند و به کار می گیرند، مشارکتی درون ساختاری است. البته ناگفته پیداست که پیامدهای ناخواسته مشارکت مردمی هرگز در هیچ زمانی قابل پیش بینی نیست. در روزهای اخیر اصلاح طلبان بیش از هر زمان دیگری درصددند تا جایگزینی برای آیت الله هاشمی پیدا کنند. کسی که بیش از هر چیز ابتدا به ساکن خودش در میان اصلاح طلبان وجهه داشته باشد و از جغرافیای سیاسی آنان صیانت کند. شخصیتی دموکرات که به توسعه سیاسی بیندیشد و از سوی دیگر دیدگاه طیف های تکنوکرات اصلاح طلبان را نیز جدی بگیرد. از این منظر اسحاق جهانگیری نمونه شاخصی است که می تواند این بار مسئولیت را به دوش بکشد و حلقه واسطی باشد برای انعکاس صدای اصلاح طلبان در درون ساختار رسمی قدرت. تحقق این خواسته بیش از هر چیز در گرو پذیرش طرف مقابل است. مشهود است که نیروهای درون نظام با همه رقابت های سیاسی شان در نظریه تعادل هم رای اند. این همسویی استراتژیک است که دستگاه تکنولوژی سیاست را دوام بخشیده و از انسداد آن جلوگیری کرده است. اما نباید نادیده گرفت که جناح ها فقط به فکر توازنی هستند که جانب آنها را بگیرد و هدف شان تعادل نیست. آنان همواره در فکر گسترش توان خود و موضعی موسع اند. اما تا زمانی که درون ساختار سیاست ورزی می کنند دلایل عقلانی برای حذف شان وجود ندارد. با این رویکرد می توان گفت آیت الله هاشمی نقشی را ایفا می کرد که همگان از آن سود می بردند. پس چه اتفاقی رخ داد که این تعادل، این قدرت کمی بیشتر از دیگران مخدوش شد و او در سال های پایانی عمر نتوانست آن طور که انتظار می رفت حلقه ای بین احزاب اصلاح طلب و کانون رسمی قدرت باشد! پیامدهای ناخواسته مشارکت مردم درون ساختار در حوادث 88 موجب شد جناح های سیاسی دچار تشدد شوند و ناگزیر تن به موضع گیری های دور از انتظار بدهند. در این میان آیت الله هاشمی می خواست در تعریف رابطه خودش با کانون رسمی قدرت تجدیدنظر کند تا اثرگذاری اش را در هر دو سو افزایش دهد.این عملکرد با درنظرنگرفتن توان مهار و بازدارندگی تکنولوژی سیاست باعث شد او در این برهه هزینه زیادی را در سیاست متحمل شود. با نظر به سویه سلبی نظریه «تعادل» که مهار و بازدارندگی است و عملکرد جسورانه هاشمی، می توان خوانشی دیگر از نظریه تعادل بیرون کشید و به این پرسش متداول پاسخ داد که چرا اغلب جناح های درون ساختار چه در زمانی که دولت را در اختیار دارند و چه زمانی که بی دولت اند، به یک اندازه اپوزیسیون هستند؟ هر گروه سیاسی هدفش حفظ و ارتقای قدرت خود است و مبارزاتش نیز در جهت مهارکردن و ایجاد مانع در برابر جناح های دیگر. هر جناح به فکر توازنی است که جانب آن را بگیرد. به راستی این جناح ها دنبال تعادل واقعی نیستند، بلکه در پی گسترش و تداوم قدرت خویش اند و اگر این اقتدار دست نمی دهد به این دلیل است که نیروهای دیگری هم هستند که به دلایلی اندکی بیشتر از آنان قدرت دارند. پس اپوزیسیون ها به دنبال شانه خالی کردن از مسئولیت هایی هستند که به راحتی می شود از آنان گریخت و به جناح رقیب تحمیل کرد. این رقابت ها بیش از آنکه در بیرون ساختار اثر داشته باشند در درون آن موثرند. مردم تاکنون نشان داده اند که می دانند با تکنولوژی سیاستی مواجه‎ اند که یکدست و یکپارچه نیست، اما در مسیر تعادلی و تکاملی پیش می رود.نیکولاس اسپایکمن، نظریه پرداز هلندی تبار آمریکایی، نظریه «تعادل» را به جای «توازن» در قدرت به کار گرفت. او عقیده داشت در امور بین الملل در بین دولت ها تا زمانی تعادل برقرار است که قدرت یکی از دولت ها، اندکی بیشتر از دیگران باشد. اسپایکمن مفهوم تعادل را ضامن حیات دولت ها می دانست. اگرچه نظریه تعادل بیش از هر جا در مناسبات جهانی و روابط بین دولت ها کاربرد دارد، شاید بتوان این دستگاه فکری را به سیاست داخلی نیز تعمیم داد، ازجمله سیاست داخلی ایران. با پهن کردن نقشه سیاست داخلی روی میز می توان این نقاط قدرت را کدگذاری کرد: کانون رسمی قدرت، جناح های سیاسی اصلاح طلبان و اصولگرایان، جناح های سنتی همچون موتلفه و مهم تر از همه اشخاص، که اگرچه به یک جناح دلبستگی یا گرایش دارند اما در مواقعی به لحاظ اتوریته سیاسی شخص خود می توانند، مسیر سیاست را تغییر دهند و به قولی اندکی بیشتر از دیگران قدرت دارند. از این میان می توان رئیس دولت اصلاحات، سیدحسن خمینی و تا حدودی عبدالله نوری را مثال آورد. آیت الله هاشمی رفسنجانی از شاخص ترین این چهره ها بود که در سیاست داخلی نقش بسیاری داشت و در هر جایگاهی قرار می گرفت، قدرتش اندکی بیشتر از دیگران بود و این اندکی بیشتر، او را شاقول سیاست ساخته بود. با وجود این او نیز مانند گروه های سیاسی ناگزیر بود قدرت خود را در دستگاه سیاسی ایران و در رابطه با «کانون رسمی قدرت» تعریف و بازتولید کند. درواقع این کانون رسمی قدرت است که قدرتش بیشتر از همه است و همین قدرت بیشتر، موجب تعادل و استمرار سیاست شده است. جناح های سیاسی و افراد مستقل با هر توانی اگر بخواهند در این «تکنولوژی سیاست» کارایی داشته باشند ناگزیر به تبعیت از کانون رسمی قدرت هستند. در بیشتر مواقع دوری و نزدیکی به این کانون مواضع سیاسی آزاد و جناح های سیاسی را تعریف، و کارایی شان را تضعیف یا تقویت می کند. آیت الله هاشمی یکی از این افراد مستقل بود که به فراخور دوری و نزدیکی اش با کانون رسمی قدرت، فراز و فرودهای بسیاری را تجربه کرد و در همین مسیر کنش و واکنش و مواضع سیاسی اش به شکلی تاکتیکی دگرگون شد. در دوره ای او پدر معنوی کارگزاران سازندگی بود و در دوره ای به اصلاح طلبان بیش از هر جناح دیگری نزدیک شد و در دوره ای که اصلاح طلبان نمی توانستند در دستگاه سیاسی ایران نقش پررنگی ایفا کنند، هاشمی به پشتوانه صفت انقلابی گری اش توانست تعادل را بین طیف های متفاوت اصلاح طلبان حفظ کند. با وجود این، دلیلی وجود نداشت که اصلاح طلبان نگاهی یکدست به او داشته باشند. هاشمی به دلیل ارتباط سنتی با کانون رسمی قدرت اندکی بیشتر از بقیه می توانست در شرایط بحرانی گره گشا باشد. اگرچه در سال های پایانی عمرش این خصیصه بیش از آنکه معطوف به واقعیت باشد، اسطوره ای به جامانده از دوره ای طلایی بود. جای خالی هاشمی اینک بیش از هر زمان دیگر برای اصلاح طلبان محسوس است. آنان به دنبال چهره ای می گردند که اندکی بیشتر از دیگران قدرت داشته باشد تا بتواند تعادل طیف های متفاوت اصلاح طلب را در هماهنگی با کانون رسمی قدرت برقرار کند. بدیهی است این گونه رویکرد به سیاست و گفتمان آن درون ساختاری است؛ یعنی سیاست ورزی از این طریق صرفا درون ساختار معنا می یابد. درست است که مردم نقش اساسی در حضور اصلاح طلبان در قدرت دارند، اما در اینجا مردم هم بخشی از این گفتمان هستند، و مردمی اند در دستگاه تکنولوژی سیاست.
                