پنج‌شنبه ۲۵‌شهریور ۱۳۹۵
-----------------------------------------
خبر
-----------------------------------------
آیت الله العظمی مظاهری: برجام از افتخارات سیاست خارجی است
-----------------------------------------

                    جماران: رئیس دفتر رئیس جمهور، با حضرت آیت الله العظمی مظاهری دیدار و گفت وگو کرد. ایشان برجام را از حیث کلی یکی از افتخارات سیاست خارجی دولت برشمرده و با تقدیر از شخص رئیس محترم جمهور و مسئولان سیاست خارجی به ویژه وزیر محترم امور خارجه، حمایت و پشتیبانی های مقام معظم رهبری از این مسئولان را سرمایه ای باارزش دانسته و تاکید کرد: آمریکایی ها و البته در پشت صحنه، صهیونیست ها به دنبال بدعهدی و برهم زدن برجام هستند و همه نیروهای انقلاب و نظام باید ضمن مراقبت از این دسیسه ها، مواظب باشند با تفرقه افکنی و تخریب و توهین به مسئولان دل سوز و پاک نهاد دولت، به ویژه مسئولان دستگاه سیاست خارجی، در مسیری که موردعلاقه دشمنان اسلام و انقلاب؛ یعنی آمریکا و صهیونیست هاست، حرکت نکنند.
                