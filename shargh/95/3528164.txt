سه‌شنبه ۱۷ اسفند ۱۳۹۵
-----------------------------------------
type_unknown
-----------------------------------------
تکلیف 200 میلیون دلار را مشخص کنید
-----------------------------------------

                    شرق: روز درخت کاری هم گذشت. احمدی نژاد که همواره گل می کاشت، این بار با بقایی و مشایی درخت کاری کرد؛ اما او و همراهانش هر چه بکارند و هر نقشه ای در سر داشته باشند، ردیف سلسله تخلف های به وقوع پیوسته در آن ایام، به این زودی ها از حافظه عمومی پاک نخواهد شد؛ میراث گرانباری که شاید تا یک دهه آینده نیز مباحث حقوقی و قضائی خاص خودش را داشته باشد.احمدی نژاد حالادر فراغت این روزهای خود هم به فعالیت های توییتری روی آورده و هم درخت کاری می کند. آن هم درست در شرایطی که صدای رئیس کمیسیون برنامه و بودجه مجلس بلند شده که «پس تکلیف 200 میلیون دلار نفتی که غیرقانونی ازسوی نیروی انتظامی فروخته شد، چه خواهد شد؛ اصلاچرا احمدی نژاد به خودش این اجازه را داده که خلاف قانون چنین اقدامی انجام دهد؟!»برای اینکه سخن غلامرضا تاجگردون را بهتر بفهمیم، باید به سال 92 بازگردیم و گزارشی که در مجلس مطرح شد؛ اما چندان مورد توجه نمایندگان قرار نگرفت. تحویل محموله نفتی«شرکت ملی نفت ایران در تاریخ چهار آبان سال 91 مقدار یک میلیون و 639 هزار و 342 بشکه نفت خام به ارزش 185میلیون و 240 هزار و 42دلار با تضمین فرمانده نیروی انتظامی جمهوری اسلامی ایران به یکی از شرکت های وابسته به نیروی انتظامی تحویل داده است. این شرکت با وجود فروش این میزان نفت خام و دریافت بهای آن، از پرداخت بدهی خود به شرکت ملی نفت ایران خودداری کرده است». ضامن این قرداد هم فرمانده وقت نیروهای انتظامی بوده؛ سردار احمدی مقدم.غلامرضا تاجگردون در گفت وگو با «شرق» از برخی ابهام ها درباره تخلف احمدی نژاد در فروش نفت به نیروی انتظامی می گوید و اینکه «مجلس در این مسئله ورود پیدا کرده و گزارش دقیقی از افراد متخلف و ارقام واگذاری به دست آمده است».بهرام پارسایی، عضو کمیسیون اصل 90 مجلس، نیز به «شرق» می گوید: «ماجرای این واگذاری تخلف بوده، سندش هم اینکه میزان نفت واگذارشده به نیروی انتظامی، بیش از کسری بودجه بوده و گویا تخلف به طور سیستماتیک برنامه ریزی شده بود. اسناد نحوه هزینه کرد فروش نفت هم باید به جزء در اختیار افکار عمومی قرار بگیرد و هم نام متخلفان این پرونده».تاجگردون هم تاکید دارد: «فروش نفت به نیروی انتظامی تخلف صریح رئیس دولت وقت بوده و نمی توان به صرف رئیس جمهوربودن فرد، از خطای او گذشت. پای بیت المال در میان است و تصمیم اشتباهی که حالامجلس، وزارت نفت، سازمان های حسابرسی کننده و نیروی انتظامی را با پرونده ای مبهم مواجه کرده است». احمدی نژاد در قضیه این فروش پاسخ گو باشد«محمد خوش چهره»، نماینده پیشین مجلس و کارشناس مسائل اقتصادی، آن زمان گفته بود: «در درجه نخست باید رئیس دولت پیشین یعنی محمود احمدی نژاد دراین باره پاسخ گو باشد. متاسفانه به جایی رسیدیم که هر شخص یا گروه و سازمانی به فروش محموله های نفتی دست بزند». او همچنین افزوده: «آقای احمدی نژاد می گفت تحریم ها چیزی نیست و کاغذپاره است و همین کشور را به چالش کشاند و حالابسیاری از نهادها و سازمان ها باید پاسخ گو باشند».پارسایی نیز تخلف رئیس دولت قبل در این واگذاری را محرز دانسته و می گوید: «البته از این دست تخلف ها بسیار است؛ اما متاسفانه باید دید نتیجه برخوردها چه بوده و به کجا رسیده است. درست آن بود که همان روز، نهادها جلوی این واگذاری را می گرفتند. بی سابقه بوده که دولت در ازای کسری بودجه یک سازمان به آن نهاد نفت بدهد، نفت را به شرکت های نفتی متخصص در این حوزه می دهند».600 میلیارد تومان باید به خزانه بازگرددرئیس کمیسیون برنامه و بودجه مجلس تاکید دارد 600 میلیارد تومان پولی که در قالب فروش نفت به نیروی انتظامی واگذار شده باید به وزارت نفت بازگردد و متخلفان آن از صدر تا ذیل، حسابرسی شوند».او اطلاع دقیق دارد که برخی در ارتباط با این پرونده بازداشت شده اند و پرونده قضائی آنها در جریان است.تاجگردون به «شرق» می گوید: «از تخلف های محرز احمدی نژاد همین مجوز بوده است. آن موقع هزینه جاری بالابوده و به نیروی انتظامی مجوز فروش نفت داده شده است. نیروی انتظامی هم نفت را فروخته؛ اما معلوم نیست پول چه شده و آن محموله نفتی در صورت ها نیست. به این خاطر پرونده قضائی مشخص شده و متخلفان هم مشخص اند. این تخلف حدود 200 میلیون دلار یا رقمی حدود 600 میلیارد تومان را در بر می گیرد». نیروی انتظامی پول ندارد بدهی وزارت نفت را پس بدهد رئیس کمیسیون برنامه و بودجه در پاسخ به اینکه تکلیف این پول چه خواهد شد نیز به «شرق» می گوید: «حالانیروی انتظامی پول ندارد و وزارت نفت هم خواهان بازگرداندن این پول است. موثق می دانم یک سری را گرفته اند؛ منظورم یکی از واحدهای زیرمجموعه نیروی انتظامی است».به گفته او: «پرونده مجرمان این ماجرا هم اکنون در سیستم قضائی است؛ اما مسئله بین نفت و نیروی انتظامی و خزانه نامشخص است و معلوم نیست تکلیف بازگشت این بدهی بزرگ چه خواهد شد. البته نیروی انتظامی مکلف است بدهی را به وزارت نفت بازگرداند».پارسایی، از نمایندگان عضو فراکسیون امید در مجلس دهم، نیز این شکل واگذاری و فروش نفت به نیروی انتظامی را تخلف می داند و به «شرق» می گوید: «فرقی نمی کند چه نهاد، سازمان و فردی متخلف باشد، تخلف تخلف است، پول باید به وزارت نفت بازگردد، هرچند اراده ای در این مسیر وجود ندارد». مجوز فروش نفت به ناجا در ازای 11 درصد کسری بودجهسردار احمدی مقدم، فرمانده نیروی انتظامی، پیش تر خبر داده بود که پیشنهاد دولت احمدی نژاد و فروش نفت به نیروی انتظامی برای جبران کسری بودجه 11درصدی ناجا بوده است. ماجرا از این قرار بوده که محمود احمدی نژاد، رئیس دولت پیشین در ازای 11 درصد کسری بودجه «ناجا»، پیشنهاد داده که این ارگان، محموله نفتی بفروشد و پولش را بردارد. شرکت ملی نفت ایران هم با ضمانت سردار احمدی مقدم، فرمانده وقت ناجا، فروش نفت را به شرکت وابسته به این نهاد سپرده و ناجا هم موفق به این کار شده است.اما حالاتاجگردون تاکید دارد که «در فرایند فروش محموله نفتی تخلف هایی در بدنه نیروی انتظامی صورت گرفته که با ورود دستگاه قضائی، پرونده متخلفان اکنون در جریان است، اما هنوز به طور دقیق نمی دانیم این مبلغ به وزارت نفت بازخواهد گشت یا نه؟»سردار احمدی مقدم پیش از این درباره جزئیات بدهی نیروی انتظامی به وزارت نفت گفته بود: «این مسئله در گزارش تفریغ بودجه آمده بود و برخی افراد، کج سلیقگی کرده و نام نیروی انتظامی را در کنار مفسدان قرار داده اند، اما مسئله این است که سال گذشته در این زمان دکتر احمدی نژاد، رئیس جمهوری وقت، جلسه ای را برگزار کردند و کسری اعتبار در قالب فروش یک محموله نفتی به «ناجا» واگذار شد و محموله نیز به فروش رفت و در قالب 11 درصد کسری اعتبار، تامین شد». تاریخچه یک تصمیم دردسرساز«فارس» هم به نقل از احمدی مقدم نوشته بود: «روش اجرائی و واریز پول این محموله مشخص شده بود، اما دکتر حسینی (وزیر وقت اقتصاد) به جای برگزاری جلسه در مورد نهایی شدن فروش این محموله در اسفندماه، این جلسه را در اردیبهشت ماه امسال برگزار کرد و در آن جلسه ای که نماینده دیوان محاسبات، وزیر اقتصاد، وزیر نفت و... حضور داشتند نماینده دیوان محاسبات اعلام کرد که مشکل این قضیه این است که پولی که در سال 92 به خزانه واریز شده را نمی توان به عنوان هزینه سال 91 محاسبه کرد و این مشکل حسابداری باقی ماند هرچند امسال نامه ای به دولت نوشته شد که کسری از این محل تسویه حساب شود».احمدی مقدم تاکید کرده که «کار به صورت کاملاقانونی و با مجوزهای رسمی دولت انجام و تنها در زمان حسابرسی کمی تعلل شد». او البته تاکید کرده: «در این مسئله سوءاستفاده ای صورت نگرفته» و «برخی کج سلیقگی کرده و این اطلاعات را فاش کرده اند. زیبا نبود در شرایط تحریم که همگی به دنبال راه حل هستند، راهکارها و مسیرها فاش شود».پیش تر سیدموسی موسوی، عضو کمیسیون انرژی مجلس نهم، با تایید بدهی «ناجا» به شرکت نفت به «تدبیر» گفته بود: «محموله به فروش رسیده، اما پول هنوز به وزارت نفت بازگردانده نشده، اما تخلفی در کار نیست و نمی توان عدم بازپرداخت این بدهی را کاری خارج از روال تفسیر کرد».این سوال پیش روی نمایندگان مجلس نهم و به ویژه اعضای کمیسیون انرژی است که چطور 185 میلیون دلار بدهی شرکت وابسته به نیروی انتظامی در تفریغ 91 با وزارت نفت تسویه نشد. چه بسا ورود مجلس نهم همان موقع می توانست مسئله را شفاف کرده و امکان بازگرداندن پول به وزارت نفت را فراهم کند.
                