چهار‌شنبه ۳‌شهریور ۱۳۹۵
-----------------------------------------
حرف اول
-----------------------------------------
کاربرد آگاهانه اطلاعات
-----------------------------------------

                    آیا انسان با نوعی اضافه بار اطلاعاتی مواجه شده است؟ افزایش مصرف ناآگاهانه اطلاعات و تاثیرات سوء آن مانند چاقی اطلاعاتی، به زمینه سازی موضوع چاقی بدنی با چاقی اطلاعاتی را مطرح می کند. برخی بر این باورند که مصرف بی اندازه و بیهوده اطلاعات نیز می تواند نوعی چاقی اطلاعات را به همراه داشته باشد. برای جلوگیری از این چاقی اطلاعاتی باید راهکارها و تدبیرهایی درباره تغذیه اطلاعات اندیشید؛ یکی از این راه ها که در حوزه دسترسی و استفاده از اطلاعات به ویژه اطلاعات اینترنتی رایج شده، رعایت اصول «رژیم اطلاعاتی» است، همان گونه که مصرف زیاد غذاهای بی کیفیت یا خارج از اصول بهداشتی، فرد را به چاقی مبتلاو بدنش را از حالت معمولی و متعارف خارج می کند، در واقع فرد هم با نوعی فربهی یا چاقی اطلاعات دست به گریبان خواهد شد که بار منفی زیادی را به دنبال خواهد داشت. فراوانی و فزونی اطلاعات و چگونگی دسترسی به اطلاعات مناسب، کافی و با کیفیت ازجمله موضوعاتی است که می تواند در حوزه مطالعاتی رفتار اطلاعاتی بررسی و کنکاش شود؛ روزگار فزونی اطلاعات و منابع اطلاعاتی یکی از پیامدهای مهم عصر کنونی است. امروزه دیگر اطلاعات در دست گروهی خاص و قابل انتقال از مجرایی خاص نیست، بلکه از مجراها و با شیوه های مختلف می توان به آنها دسترسی یافت و استفاده کرد.مسئله مهم کیفیت این اطلاعات است نه ابزارهای دسترسی به آنها. اطلاعات در دنیا جزء ضروریات زندگی به شمار می رود مانند آب، هوا و غذا که انسان ناگزیر است آنها را مصرف کند. در واقع می توان انسان را یک سیستم اطلاعاتی پیشرفته دانست که در هر لحظه باید از جنبه های مکانی، زمانی، امنیتی، فکری و پیرامونی خود آگاهی کسب کند تا بتواند با محیط اطراف خود تعاملی سازگار و سازنده داشته باشد. اطلاعات داده شده از طریق رسانه ها و ابزارهای مختلف از جمله تلویزیون، اینترنت یا تلفن های همراه، آکنده از اطلاعاتی است که برخورداری یا استفاده از آنها الزام آور نیست و بیش از آنکه اسباب آرامش را فراهم کند، موجب سردرگمی و تشویق خاطر می شود. مصرف بی اندازه و بیهوده اطلاعات نیز می تواند نوعی چاقی اطلاعاتی به همراه داشته باشد که راه اساسی و درست آن پیداکردن تغذیه اطلاعاتی درست است که به آن رژیم اطلاعاتی گفته می شود که باید رعایت شود. از جمله داشتن ساعات تنظیم شده استفاده از رسانه ها و محدودیت آن برای فرزندان مان، استفاده منظم از یک یا دو رسانه خاص با توجه به افکار و عقایدتان و توجه به نوع اطلاعات درخواستی؛ استفاده مناسب از اطلاعات با توجه به سن، جنس، تحصیلات و امکانات موجود و دقت در نخواندن یا ندیدن هرگونه اطلاعات غیرضروری و نامربوط، پرهیز از ارسال اطلاعات نادرست و شایعه ساز به دیگران بدون ذکر منبع خبر و رعایت اصول حرفه ای خبررسانی مبادله اطلاعات بین افراد هم فکر و هم سلیقه خود و ارسال نکردن هر خبر برای دیگران بدون درنظرگرفتن نیازهای واقعی.10. مردم باید یاد بگیرند تحصیلات، تجربه و رسانه های اجتماعی فقط برای کمک به یک زندگی خوب در خدمت آنها هستند نه برای ضررزدن به آنها و گمراهی شان. باید بار اضافی اطلاعاتی را پایین گذاشت و از انباشت اطلاعات بی فایده و مضر رها شد، زیرا افراد بیش از توان و گنجایش و نیازشان به مصرف اطلاعات می پردازند. علائم چاقی اطلاعات: اعتیاد به ایمیل، وقت گذرانی در اینترنت، کاهش سطح توجه، خستگی و افسردگی، کمبود تعامل اجتماعی دورشدن از واقع بینی و وفاداری به نابرندهای خاص.راه حل های چاقی اطلاعاتی: خاموش کردن رایانه و تلویزیون، کسب سواد رسانه ای، سرگرم شدن به کارهای دیگر مانند ورزش و تفریح. باید اشاعه اطلاعات درست صورت گیرد نه ارائه اطلاعاتی که به مذاق خواننده خوش می آید، ارزشی واقعی ندارند و می تواند تاثیرات فکری منفی به دنبال داشته باشد. زیرا انسان در 11 ساعت از شبانه روز به مصرف اطلاعات می پردازد و زمان کمی نیست؛ یعنی نیمی از یک روز عمرتان و سال های زندگی. به فکر آرامش ذهنتان باشید. *مدرس دانشگاه و عضو هیات مدیره انجمن متخصصان روابط عمومی ایران
                