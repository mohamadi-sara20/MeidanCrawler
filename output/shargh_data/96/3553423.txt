شنبه ۱۶ اردیبهشت ۱۳۹۶
-----------------------------------------
مرور
-----------------------------------------
رابطه ولای کفار و نجاست آنها
-----------------------------------------

                    افسوس که آنچه برده ام باختنی استبشناخته ها تمام نشناختنی استبگذاشته ام هر آنچه باید برداشتبرداشته ام هرآنچه بگذاشتنی استدر مقام ارتباط مسلم با کافر و مخصوصا با اهل کتاب، ما دو مسئله داریم که یکی را قرآن خیلی اهمیت می دهد و یکی را مسلمین.آنچه قرآن به آن اهمیت می دهد موضوع ولای اهل کتاب است و آیات قرآن در این موضوع کما و کیفا بااهمیت است. ولای اهل کتاب همان چیزی است که منجر به اسارت مسلمین و ذلت و بدبختی آنها می شود. قرآن می خواهد که ملت اسلامی مستقل و متکی به ذات خود باشد و از نظر اجتماعی این طور نباشد که با آنها وصل و از خودشان قطع کنند، در سیاست با آنها علیه مسلمین همکاری نکنند، همچنان که صفویه گاهی می کردند و ضعف اسلام از همان روز شروع شد.راجع به فلسفه ترک ولای کفار و حدود این موضوع و اینکه این مطلب ربطی به بشردوستی و احسان کردن ندارد1 و همچنین منافاتی با روابط اقتصادی و اجتماعی داشتن با کفار ندارد و قسمت های دیگر، بحث های عالی و شیرینی وجود دارد که مفصلا باید از آنها بحث شود.به هرحال موضوعی که قرآن به آن اهمیت می دهد ولای کفار است؛ ولی مسلمین فعلا چندان به این موضوع اهمیت نمی دهند و در مقابل پیمان هایی که به نفع آنها و علیه مسلمین دیگر بسته می شود، حساسیتی نشان نمی دهند و چندان منافاتی بین اسلامیت و این ولا قائل نیستند و حال آنکه قرآن می فرماید: و من یتولهم منکم فانه منهم و چنین کسی را از زمره مسلمین خارج می داند؛ اما آنچه مسلمین امروز به تبع فقها به آن اهمیت می دهند، موضوع ظاهری ملاقات با رطوبت با اهل کتاب است. در صورتی که آنچه مسلم است، این است که دستور اسلام این است که درباره آنها معامله نجس بکنند؛ یعنی قذارت ظاهری آنها صرفا جنبه سیاسی و مصلحتی دارد و نظیر قذارت خون و بول نیست و می توان گفت این کار مقدمه و برای حفظ حریم موضوع اول یعنی ولای کفار است؛ ولی بدبختانه این نجس دانستن سبب شده که مسلمین تماس های خوبی که باید بگیرند، نگیرند و از علم، هنر و کمال آنها بهره نبرند و فقط کسانی با آنها در تماس باشند که احترازی از پاکی و نجسی ندارند.به هرحال، به طورکلی آنچه را که اسلام جدا نهی کرده ما در آن واقع هستیم و آنچه اسلام به آن اهمیتی نداده و ما را آزاد گذاشته، در مواقعی از آن استفاده کنیم، ما خودمان را محدود کرده ایم و حقا باید گفت:بگذاشته ایم هر آنچه باید برداشتبرداشته ایم هرآنچه بگذاشتنی است پی نوشت:1. لاینهیکم الله عن الذین لم یقاتلوکم فی الدین.... منبع: یادداشت های استاد مطهری، ج 15، ص 130 و 131.
                