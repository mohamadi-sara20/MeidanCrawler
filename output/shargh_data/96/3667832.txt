سه‌شنبه ۷ آذر ۱۳۹۶
-----------------------------------------
type_unknown
-----------------------------------------
ستاد محرومیت زدایی
-----------------------------------------

                    گروه اقتصاد: در یکی از روستاهای سرپل ذهاب همه چیز تخریب شده، آنچه از میزان آوارهای ریخته تخمین زده می شود تا صددرصد در این روستا گزارش شده است. اما یک سقف هنوز پابرجاست و زلزله زدگان این روستا را در خود پناه داده است. این بنا مدرسه ای است که از سوی بنیاد برکت زیرمجموعه ستاد اجرائی فرمان امام (ره) در منطقه ای محروم در نزدیکی های مرز بنا شده است. در آشوب توزیع چادر و کانکس، این روستا سقفی امن برای مردمش دارد.طبق آخرین برآوردهای وزارت آموزش وپرورش از زلزله اخیر کرمانشاه بیش از 30 مدرسه شهری و 14 مدرسه روستایی صددرصد تخریب شده اند اما حجم خسارات زلزله به مدارس محدود به این نیست. به گفته سلیمان محبی، مدیرکل آموزش وپرورش کرمانشاه حداقل نیمی از مدارس شهرستان سر پل ذهاب تخریبی 30 تا صددرصدی را تجربه کرده اند و عملا قابل استفاده نیستند. حال ستاد اجرائی فرمان امام (ره) از قبول بازسازی مدارس تخریب شده زلزله اخیر در ادامه فرایند امدادرسانی اش به مناطق زلزله زده خبر داده است. ساخت مدرسه اما این بار پس از زلزله با جدیت بیشتری از سوی این ستاد دنبال خواهد شد. عارف نوروزی، مدیرعامل بنیاد برکت، از زیرمجموعه های ستاد اجرائی فرمان حضرت امام (ره) خبر داد که تعداد مدارس ساخته شده به وسیله این بنیاد تا سال 99 به دو هزار مدرسه خواهد رسید.ستاد اجرائی فرمان امام (ره) نهادی غیردولتی است که به فرمان حضرت امام خمینی (ره) در سال 1368 تاسیس شد و اکنون به طور مستقیم زیر نظر مقام معظم رهبری اداره می شود. وظایف این ستاد در دو بخش اصلی امور خیریه و بخش اقتصادی و کارآفرینی تقسیم شده است. در بخش امور خیریه، ستاد به غیر از ساخت مدرسه، تسهیلاتی را ارائه می دهد که می توان به عنوان نمونه به 58 هزار میلیارد تومان تسهیلات اشتغال اشاره کرد. در همین روزهای پس از زلزله ستاد فرمان اجرائی امام (ره) قرارگاهی را در این مناطق ایجاد کرد و از همان ساعات ابتدایی حادثه امدادرسانی به زلزله زدگان را آغاز کرد. اعزام بیش از صد تیم پزشکی از طرف این ستاد به منطقه، ارسال50 تریلر آب معدنی، صد هزار قوطی انواع کنسرو، 20 هزار تخته پتو، 20 هزار بالش، 50 تن خرما، صد تن پوشاک، کیف، کفش و لباس گرم، هزار چراغ خوراک پزی و وسایل گرمایی، هفت موتور برق، صد هزار کنسرو تن ماهی، 30 هزار قوطی شیر خشک و صد توپ نایلون به مناطق زلزله زده از جمله اقدامات ستاد اجرائی فرمان امام (ره) است. صرف نظر از تمام اقداماتی که ستاد در این روزهای پر از التهاب برای مناطق زلزله زده انجام داده، نگاهی به کارنامه این نهاد نشان می دهد 25 هزار طرح مختلف در کشور آغاز و انجام شده که بخشی از آن مربوط به امور خیریه و بخشی دیگر کمک به تولیدکنندگان و توانمندسازی بوده است.واگذاری پروژه ها به مردممحمد مخبر رئیس ستاد اجرائی فرمان امام (ره) پیش تر تاکید کرده بود برای حل دو موضوع در کشور نیازمند عزم ملی هستیم؛ یکی اشتغال و دیگری ریشه کنی فقر است که این زیبنده کشور نیست چراکه کشور امکانات وسیعی دارد و با این امکانات می توانیم دو برابر این جمعیت را اداره کنیم. امروز در این ستاد هیچ کاری انجام نمی شود مگر اینکه دارای مشخصه هایی باشد که شامل منطبق بودن با اقتصاد مقاومتی و دیگر توجه به موضوع اشتغال است و در همه ابعاد برای آن برنامه ریزی کرده ایم؛ مانند اقتصاد خرد تا اشتغال و بنگاه های کوچک. در حال حاضر بیش از 322 بنگاه و نزدیک به 200 هزار فرصت شغلی از سوی ستاد ایجاد شده است. ضمن اینکه تمام پروژه های بزرگ را به مناطق محروم می دهد و در هیچ پروژه ای در این ستاد روحیه ماندگاری وجود ندارد. می توان تاکید کرد در حال حاضر بیش از 30 شرکت در حال واگذاری به مردم است. مصداق فعالیت های ستاد را می توان در گفته های استاندار هرمزگان مشاهده کرد. فریدون همتی گفته بود: دو پروژه بزرگ اقتصادی پالایشگاه هرمز و پتروشیمی پاک بندرعباس توسط ستاد اجرائی فرمان امام (ره) در هرمزگان احداث خواهد شد که عملیات اجرائی این پروژه ها باید سریع تر آغاز شود. به تاکید او این دو پرژه نقش بسزایی در اشتغال زایی، ارزش افزوده و درآمدزایی خواهد داشت و از همین رو باید روند صدور مجوزها برای آغاز این دو پروژه شتاب بیشتری بگیرد. ستاد اجرائی فرمان حضرت امام (ره) با تمام توان ایجاد اشتغال و بهبود معیشت مردم در سراسر کشور را در دستور کار خود قرار داده و همه ما باید به اجرای برنامه های این ستاد کمک کنیم.ورود به درمان بیماران سرطانیستاد اجرائی فرمان امام (ره) به بحث خدمات درمانی نیز وارد شده است. علاوه بر ایجاد مراکز درمان سرطان با تجهیزات از نوع 3، به بالغ بر 60 هزار بیمار سرطانی نسخه داده شده و بیش از 50 هزار نفر وام قرض الحسنه دریافت کرده اند. ضمن اینکه اینها همه در قبال بالغ بر 350 هزار شغلی است که ایجاد شده است. پیش از این مخبر به تقاضای مشارکت در بنیاد برکت به عنوان بازوی خدمات خیریه این ستاد اشاره کرده و گفته بود: بیش از سه هزار تقاضای مشارکت در بنیاد برکت وجود دارد که اگر برای نمونه هرکدام دو میلیارد تومان قصد مشارکت داشته باشند، این مشارکت بیش از شش هزار میلیارد تومان می شود. این ستاد تاکنون 11 بیمارستان و چهار مرکز ضد سرطان با ظرفیت دوهزارو 500 تخت و سرمایه گذاری پنج هزارو 700 میلیارد ریالی ساخته است. از دیگر سو فعالیت های حمایتی درمانی برکت در روستاها نیز گسترده است. این بنیاد در بیش از 153 روستای کشور مراکز و خانه های بهداشت با سرمایه گذاری 700میلیاردریالی ساخته و 20 نوع خدمت مختلف را در طرح سلامت الکترونیک خود ارائه داده است. 350 هزار نفر در کشور تحت پوشش این طرح ها هستند و در پنج مرکز سلامت الکترونیک و برکت خانواده خدمات مدنظر را دریافت می کنند. از دیگر اقدامات جالب توجه این ستاد ارائه خدمات درمانی به زوج های نابارور کم بضاعت است. در این طرح که با عنوان طرح برکت خانواده شناخته می شود، بیش از 9 هزار زوج کم بضاعت نابارور شناسایی شده و از این تعداد سه هزارو 400 زوج تحت درمان قرار گرفته اند و تاکنون بیش از 273 کودک با ارائه این درمان ها متولد شده اند.322 طرح توانمندسازی اقتصادی در 10 سالبخش خیریه ستاد در مدت فعالیت 10ساله اش مجموعه فعالیت های محرومیت زدایی را در سطوح مختلف به اجرا درآورده است. این بنیاد در مدت فعالیت 10ساله اش با 322 طرح توانمندسازی اقتصادی برای 198 هزار نفر اشتغال ایجاد کرده و بیش از 160 طرح کارآفرینی مشارکتی را در 31 استان کشور اجرا کرده است. از دیگر سو هم زمان با اجرای طرح های اشتغال زایی این ستاد بیش از هشت هزار کلاس درس ساخته است که 177 هزار دانش آموز را تحت پوشش خود دارد. ساخت مدرسه در نزدیک به دوهزارو 400 روستا با بیش از پنج هزارو 600 کلاس درس و هزینه ای بالغ بر هفت هزار میلیارد ریال یکی دیگر از اقدامات ستاد در طرح «مدارس برکت» است. همچنین ستاد اجرائی فرمان امام (ره) بیش از دو هزار روستا را زیر پوشش بیمه خود قرار داده و 320 هزار فقره بیمه نامه در این روستاها صادر کرده است و 600 هزار نفر را زیر پوشش بیمه خود گرفته که از این تعداد 470 هزار نفر از روستاییان و 130 هزار نفر از ایتام را شامل می شد. ستاد در 10 سال گذشته بیش از 60 هزار وام حمایتی پرداخت کرده و 20 هزار یتیم را زیر پوشش حمایت مالی خود قرار داده است. تامین بیش از هزارو 500 جهیزیه، هزینه درمان بیش از 45 هزار بیمار و هبه املاک و اعطای تخفیف برای 12هزارو 500 فقره ملک به ارزش هزارو 700 میلیارد ریال از دیگر اقدامات حمایتی بنیاد برکت است. برکت همچنین بیش از هزارو صد طرح عمرانی نظیر آب رسانی، برق رسانی، راه سازی و... را در مناطق محروم به انجام رسانده است.اجرای طرح های حمایت از محیط زیستفعالیت های ستاد اجرائی فرمان امام (ره) فقط محدود به فعالیت های درمانی و عمرانی نیست. ستاد در 10 سال گذشته بیش از هزار هکتار جنگل کاری را در سه منطقه حاشیه تهران با کاشت بیش از 295 هزار اصله نهال انجام داده است. فعالیت های جنگل کاری و توسعه فضای سبز این ستاد که با هدف ایجاد فرصت حیات برای نسل های آینده و همچنین سودبردن از موانع طبیعی برای کاهش اثرات خسارات محیطی انجام می شود، محدود به این نیست و این بنیاد جنگل کاری وسیع به مقیاس دو هزار هکتار در استان های مرزی ایلام و خوزستان را نیز در دست اجرا دارد. باتوجه به فعالیت های ستاد فرمان امام (ره) می توان گفت این ستاد، ستادی است برای توانمندسازی و محرومیت زدایی از مناطق محروم سراسر کشور.
                