چهار‌شنبه ۱۴ تیر ۱۳۹۶
-----------------------------------------
گزارش
-----------------------------------------
قصور پزشکی در پرونده «کیارستمی» محرز بود
-----------------------------------------

                    گروه جامعه: روز گذشته، دکتر احمد شجاعی، رئیس سازمان پزشکی قانونی کشور، در نشست خبری این سازمان با اشاره به پنج حوزه پزشکی که بیشترین شکایت ها در این حوزه ها به پزشکی قانونی ارسال می شود، عنوان کرد: «بیشترین شکایت های پزشکی به ترتیب مربوط به جراحی زنان و زایمان با رشد 7/22 درصدی نسبت به سال 94، سپس جراحی عمومی با 54.7 درصد رشد نسبت به سال 94، سپس جراحی ارتوپدی با 21 درصد رشد نسبت به سال 94، سپس دندان پزشکی با 26.6 درصد رشد نسبت به سال 94 و پزشکی عمومی 42 درصد رشد نسبت به سال 94 است». مطابق آمار ارائه شده در این نشست خبری هزارو 885 پزشک در سال 95 با شکایت بیماران محکوم شدند.او همچنین سال 95 را سالی سخت برای این سازمان توصیف کرد و گفت: حادثه تروریستی حله، حادثه قطار و حادثه پلاسکو عملیات های سنگینی بودند که همکاران من در پزشکی قانونی در کوتاه ترین زمان ممکن برای شناسایی قربانیان شان اقدام کردند. در حادثه تروریستی حله عراق اجساد سوخته و 90 قطعه از اعضای بدن برای پزشکی قانونی ارسال شد که فقط هویت آنها با آزمایش «دی ان ای» قابل شناسایی بود.شجاعی در ادامه از ثبت اطلاعات ژنتیک بیش از 10 هزار نفر از مجرمان و متهمان سابقه دار در بانک اطلاعات ژنتیک خبر داد و افزود: امسال نیز در صورت تامین اعتبارات اطلاعات 30 هزار مجرم را وارد این بانک خواهیم کرد. به گفته شجاعی، مشاغل پرخطری مانند خلبانی، خدمه پروازی، آتش نشانی، خبرنگاری و... نیز جزء گروهی هستند که نمونه برداری ژنتیکی از آنان در اولویت است.رئیس سازمان پزشکی قانونی، در پاسخ به سوال خبرنگار «شرق»، مبنی بر نتیجه پرونده مرحوم کیارستمی که هم اکنون به سازمان پزشکی قانونی ارسال شده است، گفت: «پزشکی قانونی یک سازمان کارشناسی است و نسبت به هیچ پرونده ای اظهارنظر غیرکارشناسی نداشته ایم. ما قسم جلاله می خوریم که هیچ پرونده ای نبوده که فلان کس بگوید طور دیگری درباره اش نظر بدهیم و سفارشی درباره آن بکند. درباره ایشان متاسفانه به ما اجازه ندادند جسد برای بررسی بیشتر به پزشکی قانونی ارجاع شود؛ بنابراین بدون انجام نمونه برداری و آزمایشات لازم پیکر ایشان دفن شد؛ اما مدتی بعد پرونده را برای ما فرستاده و خواستند درباره علت مرگ اظهارنظر کنیم. اگر ما نمونه برداری و آزمایشات خود را انجام داده بودیم، می توانستیم بگوییم در روند درمان مرحوم کیارستمی قصوری شده یا خیر». او تصریح کرد: «به دلیل اینکه جسد مرحوم کیارستمی برای کالبدگشایی به این سازمان منتقل نشد، سازمان نتوانست به دلیل اصلی مرگ این کارگردان برسد؛ اما در بررسی پرونده های پزشکی کیارستمی، قصور پزشکی در مراحل درمان محرز شد». دکتر کامران سلطانی، مدیر کل امور کمیسیون های پزشکی قانونی نیز در توضیح بیشتر پرونده مرحوم کیارستمی گفت: بعد از فوت مرحوم کیارستمی و قبل از اینکه خانواده اش شکایتی را مطرح کنند، موضوع در نظام پزشکی بررسی و قصور پزشکی در آنجا تشخیص داده شد که این موضوع منجر به صدور رای انتظامی از هیئت نظام پزشکی شد.وی با بیان اینکه خانواده کیارستمی در دادسرای عمومی شکایت خود را ثبت کردند، ادامه داد: «دادسرا برای بررسی موضوع قصور در فوت، موضوع را به پزشکی قانونی ارجاع کرد و در آنجا تا کنون ما سه سری کار کارشناسی تخصصی انجام داده ایم و این طور نیست که در این زمینه هیچ اظهارنظری نکرده باشیم». سلطانی با تاکید بر اینکه کمیسیون ها و کارشناسان پزشکی قانونی موظف به پاسخ گویی به سوال های دادگاه هستند، گفت: «ما به افراد پاسخ نمی دهیم؛ اما در بررسی هایمان متوجه شدیم در مراحل درمانی قصور اتفاق افتاده؛ اما با توجه به اینکه کالبدشکافی انجام نشده بود، اظهارنظر درباره علت مرگ مشخص نبود». مهم ترین مراجعات پزشکی قانونی مربوط به نزاع استشجاعی در ادامه تصریح کرد: «در سال 95 نزدیک به یک میلیون و 760 هزار و 853 پرونده در این سازمان بررسی شده که نسبت به سال 94، 2،1 درصد رشد داشته است». او با بیان اینکه بیشترین مراجعان به پزشکی قانونی مربوط به معاینات بوده است، گفت: «در سال 95، یک میلیون و 594 هزارو 888 پرونده در این زمینه داشتیم که نسبت به سال 94 با رشد 1.7 درصدی مواجه بود. در این میان تعداد پرونده هایی که بیش از یک بار معاینه شده اند، به یک میلیون و 974 هزارو 249 پرونده رسید که رشد 2.5 درصدی نسبت به سال 94 داشتیم. رئیس پزشکی قانونی با بیان اینکه مهم ترین مراجعات ما مربوط به نزاع است، گفت: در سال 95، 547 هزارو 28 پرونده به پزشکی قانونی ارجاع شده که در زمینه نزاع بوده، این پرونده ها نسبت به سال 94، سه درصد کاهش داشته است. همچنین بعد از نزاع، تصادفات بیشترین آمار مراجعه به پزشکی قانونی را داشته است که در سال 95، 333 هزارو 71 پرونده در این باره داشتیم که نسبت به سال 94 با رشد 6.4 درصدی همراه بود.وی افزود: سومین مورد مراجعه، معاینات اجساد بوده که در سال 95، 58 هزارو 181 پرونده در این زمینه در پزشکی قانونی بررسی شده که نسبت به سال 94، یک درصد رشد داشته است.شجاعی با بیان اینکه در سال 95 با اجرائی شدن طرح دادپزشک از ورود پرونده های بی مورد به پزشکی قانونی جلوگیری شد، گفت: مهم ترین علت پرونده های فوت در سال 95 حوادث رانندگی بود که 15هزار و 900 و 32 مورد در سال 95 به پزشکی قانونی ارجاع داده شده که نسبت به سال 94، 3،9 درصد کاهش داشتیم. دومین مورد بیماری های قلبی و عروقی است که هشت هزار و 57 مورد پرونده در پزشکی قانونی بررسی شد و نسبت به سال 94، 11.8 درصد افزایش داشته است. او همچنین به پرونده های مرگ ناشی از مصرف مواد مخدر و روانگردان اشاره کرد و گفت: در سال 95، سه هزارو 190 مورد پرونده مرگ ناشی از سوءمصرف مواد مخدر و روانگردان به پزشکی قانونی ارجاع داده شده که نسبت به سال 94 رشد 6.2 درصد را داشتیم.رئیس سازمان پزشکی قانونی در ادامه این نشست خبری با ارائه آمارهایی درباره پرونده های آزمایشگاهی و سم شناسی گفت: در سال 95، 47 هزارو 619 پرونده آزمایشگاهی و سم شناسی در پزشکی قانونی بررسی شده که نسبت به سال 94 رشد 4.7 درصدی داشته است. ارائه آمار خودکشی در رسانه ها صحیح نیستاحمد شجاعی در پاسخ به سوالی مبنی بر اینکه بیشترین شیوه خودکشی در کشور چیست؟ گفت: متاسفانه سال گذشته به دلیل رسانه ای شدن آمار خودکشی ها شاهد افزایش خودکشی در اردیبهشت بودیم، البته به طورکلی نسبت به آمار جهانی، آمار کشور ما کمتر است.وی افزود: «سال گذشته چندین مورد خودکشی دونفره داشتیم که ابتدا در یاسوج رخ داد و با رسانه ای شدن به چند استان دیگر هم تسری یافت و تکرار شد».رئیس سازمان پزشکی قانونی درباره بیشترین شیوه های خودکشی در کشور، گفت: 52 درصد شیوه خودکشی ها حلق آویز، 17 درصد مسمویت با سم، هفت درصد دارویی، شش درصد سلاح گرم، 5/6 درصد سوختگی و چهار درصد سقوط از بلندی بوده است.شجاعی درباره بیشترین سن خودکشی، گفت: 25 درصد رنج سنی مرتبط با 30 تا 39سالگی، 9/21 درصد بین 18 تا 24 سال، 16 درصد 50 سال بوده است. 5/7 درصد زیر 18 سال بوده است. تهیه فایل ژنتیکی برای تمام اجساد حادثه پلاسکورئیس سازمان پزشکی قانونی درباره نحوه رسیدگی به وضعیت اجساد حادثه پلاسکو نیز بیان کرد: «فایل ژنتیکی برای همه اجساد و جان باختگان حادثه پلاسکو استخراج شده و هویت همه آتش نشانان نیز شناسایی شد؛ اما درباره افراد عادی که در زیر آوار مانده بودند، بررسی ها ادامه داشته و تکه های مختلفی از بدن ها به آزمایشگاه پزشکی قانونی منتقل و از تک تک آنها نمونه برداری انجام شد. آخرین جان باخته حادثه پلاسکو جوانی به نام کامبیز باقری بود که هویتش شناسایی شد».شجاعی با بیان اینکه یک تکه دست آخرین قسمت پیداشده از اجساد حادثه پلاسکو بود، گفت: با انجام آزمایش ژنتیکی و نمونه برداری هیچ قطعه و نمونه ای در آزمایشگاه های پزشکی قانونی باقی نمانده که با خانواده هایشان تطبیق داده نشود. به عبارت دیگر اجساد کشف شده در پلاسکو همان تعدادی است که در رسانه ها اعلام شد و می توان گفت که همه این افراد شناسایی شدند. وی با اشاره به سختی های کار شناسایی در حادثه پلاسکو، افزود: درباره یکی از آتش نشانان با توجه به فشار و حرارت بالایی که بر بدنش وارد شده بود، ما نمونه برداری را تنها از تکه های کوچکی که روی لباسش باقی مانده بود، انجام دادیم؛ اما خوشبختانه توانستیم به درستی به وظایف خود عمل کنیم.
                