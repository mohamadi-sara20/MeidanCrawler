چهار‌شنبه ۳ آبان ۱۳۹۶
-----------------------------------------
یادداشت
-----------------------------------------
مصوبه شوک آور
-----------------------------------------

                    از هم سویی وزیر بهداشت و اتاق های بازرگانی در ضرورت واردات گندم با وجود تلاش وزارت جهاد کشاورزی در زمینه تکافوی داخلی تولید، مدتی نمی گذرد که مصوبه هیئت دولت برای تفویض اختیار تنظیم بازار به وزارت بازرگانی خبری شد. هیئت دولت در جلسه مورخ 26/7/96 به استناد پیشنهاد وزیر صنعت، معدن و تجارت، او را به سمت رئیس کارگروه تنظیم بازار و همچنین رئیس کارگروه ساماندهی گندم، آرد و نان منصوب کرد. آنچه به شگفتی بیشتر می افزاید، ناهم سویی سیاست دکتر روحانی در دولت دوازدهم با سیاست های خود ایشان در دولت یازدهم است. هنوز تاکیدات رئیس جمهور بر دستاوردهای بخش کشاورزی به منزله کارت برنده در رقابت های خردادماه گذشته از خاطره ها نرفته است. رئیس جمهور نه تنها در خلال این رقابت های مهیج بلکه در مراسم شکرگذاری در رکوردشکنی تولید گندم در سال 1395 نیز از تمرکز محوری بر توسعه کشاورزی پایدار و تحقق امنیت غذایی، چه بسیار گفت و در دورنمای افق، امیدهای نزدیک را نوید داد؛ نویدی که موجب دلگرمی جامعه تولیدکنندگان بخش کشاورزی و نومیدی حلقه های پیچیده وارداتی شد که کرسی اقتدار خود را بر پشت خمیده تولید داخلی قرار داده اند. حلقه هایی که پس از تصویب و اجرای قانون تمرکز، در های واردات بی محابا به رویشان بسته شد. آنها از آن پس تا جایی که توانستند در فضای رسانه هایی خاص جولان دادند و با زدن سنگ مصرف کنندگان به سینه، بر ساختار شکننده تولید تاختند. کسانی که از بحران سرمازدگی پرتقال یا کمبود تولید گندم داخلی گرفته تا بیش بود آنها و... فقط درصدد اثبات یک نتیجه مشابه هستند که همانا بازبودن دروازه های واردات بود. مصوبه اخیر هیئت دولت چه بسا آب پاکی نیز بر دست آنانی ریخت که با توجه به انبوه نشانه های متفاوت، همچنان بر کفایت قابلیت و ظرفیت های داخلی پای می فشارند و با خوش بینی رنگ های خاکستری در سیاست های اجرائی دولت دوازدهم را به اعتدال و پایداری تفسیر می کنند. اکنون و از ورای چنین بخش نامه ای شاید بتوان به چرایی امتناع و تردید آقای مهندس حجتی در پذیرش مسئولیت بخش کشاورزی در دولت دوازدهم پی برد. تلاش وی برای دستیابی به امنیت غذایی پایدار که مستلزم بردباری و رنج طولانی به ویژه در این بحران اقلیمی بوده در برابر فشار و ناشکیبایی اهرم های واردات جز خستگی و فرسودن در ایشان نتیجه ای نداشته است. تهیه نقشه کاداستر و شناسنامه دارکردن اراضی کشاورزی کشور، تصویب نرخ خرید تضمینی برای کالاهای اساسی با همکاری سازمان و تالارهای بورس و گسترش آن در آینده برای تمامی اقلام تولیدی می تواند به کاهش نقش واسطه ها بینجامد. پس از این مراحل، برنامه ریزی برای الگوی جامع کشت در مناطق مختلف کشور و در نهایت واگذاری این سامانه به تشکل های تولیدی با هدایت نخبگان حوزه اقتصاد، کشاورزی را به اصلی ترین بخش اقتصادی تبدیل می کند.تاکنون و در این آغاز دولت دوازدهم نشانه و برنامه ها نیز از چشم انداز یادشده حکایت داشت. هم اکنون در کشور هند و برای افزایش درآمد تولیدکنندگان، سیستم بازاریابی ملی الکترونیک اجرا شده است. نارندرا مودی، نخست وزیر هند، به منظور ایجاد بازار یکپارچه ملی کالاهای کشاورزی، بازار الکترونیکی کشاورزی ملی را که به «اینام» شهرت یافته، در ماه آوریل سال 2016 راه اندازی کرد. به نظر می آید چنین راهکارهایی در جهت تقویت بنیه تولیدکنندگان کشاورزی، تحولی در مناسبات تولید با بازار مصرف در کشور هند و بسیاری کشورها ایجاد کند. آیا اجرای مصوبه یادشده هیئت دولت در گشایش اختیارات وزارت بازگانی نیز برای توسعه فرایند تولید بوده یا بنا به سابقه فقط کارت سبزی برای واردکنندگان تلقی می شود؟ بخش نامه مورد اشاره و ایجاد یک سیستم دوگانه و سردرگم در بازار مصرف، به یقین نتیجه زمینه سازی برای واردات بی توجیه گندم و از تریبون های نامرتبط در این مدت اخیر به ویژه سخنان غیرتخصصی و عجیب وزیر بهداشت کابینه بوده است.تاکنون و در این آغاز دولت دوازدهم نشانه و برنامه ها نیز از چشم انداز یادشده حکایت داشت. هم اکنون در کشور هند و برای افزایش درآمد تولیدکنندگان، سیستم بازاریابی ملی الکترونیک اجرا شده است. نارندرا مودی، نخست وزیر هند، به منظور ایجاد بازار یکپارچه ملی کالاهای کشاورزی، بازار الکترونیکی کشاورزی ملی را که به «اینام» شهرت یافته، در ماه آوریل سال 2016 راه اندازی کرد. به نظر می آید چنین راهکارهایی در جهت تقویت بنیه تولیدکنندگان کشاورزی، تحولی در مناسبات تولید با بازار مصرف در کشور هند و بسیاری کشورها ایجاد کند. آیا اجرای مصوبه یادشده هیئت دولت در گشایش اختیارات وزارت بازگانی نیز برای توسعه فرایند تولید بوده یا بنا به سابقه فقط کارت سبزی برای واردکنندگان تلقی می شود؟ بخش نامه مورد اشاره و ایجاد یک سیستم دوگانه و سردرگم در بازار مصرف، به یقین نتیجه زمینه سازی برای واردات بی توجیه گندم و از تریبون های نامرتبط در این مدت اخیر به ویژه سخنان غیرتخصصی و عجیب وزیر بهداشت کابینه بوده است.
                