یک‌شنبه ۲۷ فروردین ۱۳۹۶
-----------------------------------------
سرمقاله
-----------------------------------------
پازل انتخابات 96
-----------------------------------------

                    ماهیت صحنه انتخابات ریاست جمهوری، ماهیت دوقطبی است. اخبار ثبت نام گسترده نامزدهای اصولگرا و چند چهره معتدل و اصلاح طلب، نباید این تصور را ایجاد کند که فضا از این حالت خارج شده؛ چون به طور سنتی روی پیشانی نامزدها نوشته شده متعلق به اردوگاه جریان چپ یا راست بعد از انقلاب هستند و با هر تنوع، اسم و رنگی که وارد شوند، ذیل این دو طیف طبقه بندی می شوند. در جامعه فضای انتخاباتی هنوز شکل نگرفته و صداوسیما نیز نشان داده به شکل گیری فضای انتخاباتی پرشوری علاقه مند نیست. در این شرایط، همه نگاه ها به کارزار رسمی دوخته شده تا موج انتخاباتی به راه بیفتد؛ چراکه اصلاح طلبان و همه معتقدان به اصالت رای مردم، نیازمند مشارکت حداکثری مردم هستند. در ایام تبلیغات، به طور طبیعی بیشتر مردم دیدگاه های رئیس جمهور مستقر را دنبال می کنند. اگرچه برخی چهره های نزدیک به جریان اصلاحات و اعتدال، به ویژه معاون اول رئیس جمهور نیز در انتخابات نام نویسی کرده اند که امیدوارم با هماهنگی دکتر روحانی به صحنه آمده باشند و البته قریب به اکثریت آنها، افراد صاحب نام و صاحب رای نزد جامعه محسوب نمی شوند. بارها گفته ام رئیس جمهور باید با تجهیز کاملا متفاوتی نسبت به سال 92 وارد رقابت ها شود. در سال 92، دکتر روحانی به دنبال ارائه گفتمان خود و ضرورت تغییر دولت بود که این هدف تا حدود زیادی در جامعه با استقبال مواجه شد. امروز با توجه به فضای سنگینی که رقبای روحانی و صداوسیما علیه وی تدارک دیده اند، رئیس جمهور نیازمند اتاق فکر و ستاد منسجم تری است که بتواند عملکرد مثبت و قابل دفاع خود را به مردم نشان دهد و میراثی را که در 92 از احمدی نژاد تحویل گرفته، برای مردم ایران شفاف کند. یکی از کاستی هایی که تیم اطلاع رسانی دولت و اکثر وزرا در سه سال و نیم گذشته داشتند، بیان نکردن تلاش های طاقت فرسایی بود که برای بیرون آوردن کشور از زیر آوار هشت سال دولت های نهم و دهم متحمل شدند. بسیاری از اقشار، تصویر درستی از این تلاش ها و بلایی که اقدامات پوپولیستی بر سر منابع و ظرفیت های کشور آورد، در ذهن ندارند. احتمالا با نظر به همین دشواری بود که دکتر اسحاق جهانگیری برای کمک به رئیس جمهور، در انتخابات ثبت نام کرده است. تکثر نامزدی که با وجود برخی مخالفت های جدی در حوزه اصلاح طلبی پیش آمده، نیازمند تدبیر است تا در بزنگاه ائتلاف، روی سبد رای آقای روحانی تاثیر نگذارد. توجه جدی به این نکته ضروری است که اگر نامزدهای شاخص، گفتمان مورد اقبالی داشته باشند و با مخاطبان خود، در برنامه های رسمی تلویزیونی و رادیویی و سایر شیوه های تبلیغی به ارتباط موثر برسند، کناره گیری آنها هم لزوما باعث وازیرشدن آرایشان به سبد نامزدی که به نفع او کنار خواهند رفت، نخواهد شد. این امر در مرحله دوم انتخابات سال 84 خود را نشان داد و با وجود حمایت هر سه نامزد اصلاح طلب از مرحوم آیت الله هاشمی، نتیجه انتخابات به شکل دیگری رقم خورد. دلیل این امر، سامان نیافتگی جامعه و نهادینه نشدن تحزب و رفتارهای تشکیلاتی است. به علاوه اینکه طبقات فرودست ممکن است به دلیل وضعیت معیشتی خاصی که دارند، بیشتر تحت تاثیر وعده های حتی غیر قابل تحقق اقتصادی قرار بگیرند. در کارزار پیش رو یکی از وسیع ترین دایره های مورد بحث نامزدها و مورد توجه افکار عمومی، حوزه اقتصاد خواهد بود و وعده های غیر عملی مثلا در حوزه چند برابرکردن یارانه ها ممکن است مخاطبانی پیدا کند...ماهیت صحنه انتخابات ریاست جمهوری، ماهیت دوقطبی است. اخبار ثبت نام گسترده نامزدهای اصولگرا و چند چهره معتدل و اصلاح طلب، نباید این تصور را ایجاد کند که فضا از این حالت خارج شده؛ چون به طور سنتی روی پیشانی نامزدها نوشته شده متعلق به اردوگاه جریان چپ یا راست بعد از انقلاب هستند و با هر تنوع، اسم و رنگی که وارد شوند، ذیل این دو طیف طبقه بندی می شوند. در جامعه فضای انتخاباتی هنوز شکل نگرفته و صداوسیما نیز نشان داده به شکل گیری فضای انتخاباتی پرشوری علاقه مند نیست. در این شرایط، همه نگاه ها به کارزار رسمی دوخته شده تا موج انتخاباتی به راه بیفتد؛ چراکه اصلاح طلبان و همه معتقدان به اصالت رای مردم، نیازمند مشارکت حداکثری مردم هستند. در ایام تبلیغات، به طور طبیعی بیشتر مردم دیدگاه های رئیس جمهور مستقر را دنبال می کنند. اگرچه برخی چهره های نزدیک به جریان اصلاحات و اعتدال، به ویژه معاون اول رئیس جمهور نیز در انتخابات نام نویسی کرده اند که امیدوارم با هماهنگی دکتر روحانی به صحنه آمده باشند و البته قریب به اکثریت آنها، افراد صاحب نام و صاحب رای نزد جامعه محسوب نمی شوند. بارها گفته ام رئیس جمهور باید با تجهیز کاملا متفاوتی نسبت به سال 92 وارد رقابت ها شود. در سال 92، دکتر روحانی به دنبال ارائه گفتمان خود و ضرورت تغییر دولت بود که این هدف تا حدود زیادی در جامعه با استقبال مواجه شد. امروز با توجه به فضای سنگینی که رقبای روحانی و صداوسیما علیه وی تدارک دیده اند، رئیس جمهور نیازمند اتاق فکر و ستاد منسجم تری است که بتواند عملکرد مثبت و قابل دفاع خود را به مردم نشان دهد و میراثی را که در 92 از احمدی نژاد تحویل گرفته، برای مردم ایران شفاف کند. یکی از کاستی هایی که تیم اطلاع رسانی دولت و اکثر وزرا در سه سال و نیم گذشته داشتند، بیان نکردن تلاش های طاقت فرسایی بود که برای بیرون آوردن کشور از زیر آوار هشت سال دولت های نهم و دهم متحمل شدند. بسیاری از اقشار، تصویر درستی از این تلاش ها و بلایی که اقدامات پوپولیستی بر سر منابع و ظرفیت های کشور آورد، در ذهن ندارند. احتمالا با نظر به همین دشواری بود که دکتر اسحاق جهانگیری برای کمک به رئیس جمهور، در انتخابات ثبت نام کرده است. تکثر نامزدی که با وجود برخی مخالفت های جدی در حوزه اصلاح طلبی پیش آمده، نیازمند تدبیر است تا در بزنگاه ائتلاف، روی سبد رای آقای روحانی تاثیر نگذارد. توجه جدی به این نکته ضروری است که اگر نامزدهای شاخص، گفتمان مورد اقبالی داشته باشند و با مخاطبان خود، در برنامه های رسمی تلویزیونی و رادیویی و سایر شیوه های تبلیغی به ارتباط موثر برسند، کناره گیری آنها هم لزوما باعث وازیرشدن آرایشان به سبد نامزدی که به نفع او کنار خواهند رفت، نخواهد شد. این امر در مرحله دوم انتخابات سال 84 خود را نشان داد و با وجود حمایت هر سه نامزد اصلاح طلب از مرحوم آیت الله هاشمی، نتیجه انتخابات به شکل دیگری رقم خورد. دلیل این امر، سامان نیافتگی جامعه و نهادینه نشدن تحزب و رفتارهای تشکیلاتی است. به علاوه اینکه طبقات فرودست ممکن است به دلیل وضعیت معیشتی خاصی که دارند، بیشتر تحت تاثیر وعده های حتی غیر قابل تحقق اقتصادی قرار بگیرند. در کارزار پیش رو یکی از وسیع ترین دایره های مورد بحث نامزدها و مورد توجه افکار عمومی، حوزه اقتصاد خواهد بود و وعده های غیر عملی مثلا در حوزه چند برابرکردن یارانه ها ممکن است مخاطبانی پیدا کند...چراکه بخش زیادی از هم وطنان با واقعیت های علم اقتصاد آشنایی ندارند و این در شرایط حساسی که کانون های رسانه ای قدرتمند امیدوارند سبد رای روحانی، نزولی شود و موفقیت های غیرقابل کتمان دولت در برجام، کنترل تورم و ده ها گشایش دیگر دیده نشود، خطرناک خواهد بود. وضعیت اصولگرایان اما در این انتخابات، بیشتر به یک بازسازی تشکیلاتی شبیه است. بخش معتدل آنها، همچنان ائتلاف سال 92 و مجلس دهم را با دکتر روحانی ادامه می دهند که نماد این طیف، آقایان ناطق، ولایتی و لاریجانی هستند. جریان اصولگرای نوظهوری که مخالف راست سنتی هستند نیز می دانند احتمال انتخاب رئیس جمهور مستقر، بسیار بالاست و رئیس جمهور تک دوره ای فقط در شرایط غیرعادی، متصور است. آنان با این هدف آمده اند که اولا اجازه ندهند روحانی از موقعیت خوب خود در جامعه به ویژه پس از برجام، بهره کامل ببرد. نکته مهم تر این است که دو ناکامی آنان در سال های 92 و 94، بخشی از بدنه رای آنها را دچار تشتت و انفعال کرده است. آنان می خواهند از این فرصت برای بازسازی خود و آمادگی برای انتخابات سال های 98 و 1400 بهره برده و تا حد زیادی آمادگی واگذاری نتیجه انتخابات اردیبهشت 96 را دارند.
                