شنبه ۳۰ اردیبهشت ۱۳۹۶
-----------------------------------------
یادداشت
-----------------------------------------
جلوه عملی «به عقب باز نمی گردیم»
-----------------------------------------

                    حقیقت این است که نمی توان درباره مشارکت گسترده مردم ابراز شگفتی نکرد. به دلیل اینکه مردم فراتر از آنچه قابل پیش بینی بود، به صندوق ها رای روی آوردند و در ساعات ابتدایی صبح صف های رای دهندگان مقابل صندوق ها تشکیل شد و تا لحظه نگارش این یادداشت ادامه دارد. در روزهای گذشته علائمی از این رویکرد مردم را در اجتماعات مختلف در سراسر کشور و شبکه های اجتماعی می دیدیم اما می توانم بگویم سونامی رای، فراتر از پیش بینی ها بود. هرچه میزان مشارکت بالاتر برود، احتمالا نتیجه رای به نفع آقای روحانی رقم خواهد خورد. کارآمدی و شایستگی افراد، مسئولیت پذیری مسئولان، پاسخ گویی به مردم، نبود تبعیض، رعایت حقوق برابر، محرم دانستن مردم، شفافیت در امور، فراهم کردن زمینه ای مناسب برای نظارت مردم و دسترسی راحت مردم به اطلاعات از خواسته های اساسی مردم است و دولت روحانی تلاش کرده است به این خواسته ها جامه عمل بپوشاند. امیدواریم روندی که در دولت اول روحانی آغاز شد، تقویت شود و در همه حوزه های اقتصادی، سیاسی، فرهنگی و... خود را نشان دهد؛ چراکه واقعا این مردم شایسته تکریم و رفاه هستند.این یک حسن بزرگ است که با وجود محدودیت ها، تنها راه تغییرات اساسی تاکنون از راه انتخابات دنبال شده است و کشورهایی که به این موضوع بی تفاوت بودند از هیچ دستاوردی بهره مند نشده اند. شعار به عقب باز نمی گردیم، دیروز معنا شد چراکه تا نیمه راه آمده ایم و تا انتها با روحانی خواهیم ماند.
                