پنج‌شنبه ۱۶ آذر ۱۳۹۶
-----------------------------------------
حرف اول
-----------------------------------------
جایگاه قرض الحسنه در بانکداری اسلامی
-----------------------------------------

                    اصل موضوع در بانکداری اسلامی نظام قرض الحسنه است اما با توجه به حوزه ورود تورم به عرصه اقتصاد، این عملیات تحت غالب سایر عقود هم قرار می گیرد؛ مثل عقود مبادله ای و مشارکتی. عقد قرض الحسنه هم یکی از عقودی است که در کنار عقودی که اسم برده شد، جای می گیرد. اما با لحاظ کردن نرخ تورم در حوزه اقتصاد و حفظ قدرت خرید سپرده گذاران، نظام بانکی براساس تجهیز منابع شکل می گیرد و تجهیز منابع هم از طریق سپرده گذاری مردم است. برای اینکه این تجهیر منابع با کاهش قدرت خرید همراه نباشد، نرخ تورم در آن لحاظ می شود و تجهیز منابع به علاوه نرخی که تعیین کننده تعادل با تورم است، برای حفظ قدرت خرید به سپرده گذار پرداخت می شود. این تعادل که در حوزه اقتصاد محور اصلی قرار می گیرد، این است که اگر نرخ تورم پایین تر از نرخ سود بانکی باشد، درست به نظر نمی آید، چون سایر فعالیت ها را تحت تاثیر قرار می دهد؛ یعنی فعالیت های دیگر مثل حوزه های تولید و خدمات شکل نمی گیرد و اگر نرخ سود زیر نرخ تورم باشد، در آن حالت هم کاهش قدرت خرید را به دنبال خواهد داشت که مطلوب وضعیت اقتصادی نیست. بنابراین بهترین شیوه ای که توصیه می شود و در برخی بانک های غربی هم رایج است، بحث مشارکت هاست. به هر حال در پایان مشارکت سود به نسبت بین سپرده گذار بانک و تسهیلات گیرنده توزیع می شود. بنابراین وضعیت قرض الحسنه، اصل حاکم بر نظام بانکداری اسلامی است. وقتی تورم ایجاد شود، این نرخ تغییر می یابد و در چارچوب سایر عقود شکل اجرائی خود را خواهد گرفت. بنابراین نظام قرض الحسنه به عنوان یک نظام اصل در بانکداری اسلامی است که با توضیح داده شده، مجموعه نظام بانکداری بدون ربا در اقتصاد شکل می گیرد. یکی از معضلات اصلی در حوزه اقتصاد و ناهنجاری های اقتصادی که ما شاهد آن هستیم، بحث اشتغال ناکافی است؛ یعنی نرخ بی کاری بالاست و عرضه و تقاضای کار در حالت تعادل قرار ندارند. برای اینکه این تعادل ایجاد شود، نیاز به سرمایه گذاری است تا شغل ایجاد شود و اشتغال افزایش و نرخ بی کاری کاهش یابد. بحث هایی مثل ایجاد اشتغال یا ازدواج، رفع بیماری ها و مشکلات جاری نیز به همین صورت است.فرض کنید با نزدیک شدن فصل زمستان می خواهند پشت بام ها را قیرگونی کنند که نیاز به وجهی است. مسئولیت این وجه در قبال نظام بانکی است که باید آن را سریعا برای خانوارها تامین کنند که اگر تامین نشود یا اگر ازدواج شکل نگیرد، ناهنجاری های خاص خود را در سطح جامعه خواهد داشت.اگر سرمایه گذاری صورت نگیرد و شغلی ایجاد نشود، می تواند بازتاب های منفی را در حوزه اقتصاد به وجود آورد. بنابراین اگر یک اقتصاد سالم و هنجاری را می خواهیم، باید اقتصاد از هر چه ناهنجار است، پرهیز کند که یکی از آنها بی کاری است و شغل می تواند زمینه های قرض الحسنه ای مثل سرمایه گذاری های کوچک، وام های کوچک و قرض الحسنه ای را ایجاد کند.مثلا فرض کنید در برخی مناطق با ارائه یک چرخ خیاطی حول و حوش سه میلیون تومانی یک خانوار می تواند درآمدی را کسب کند و یک خانوار را در حد پوشش هزینه ها قرار دهد. بنابراین قرض الحسنه ها تا حدی می تواند شغل های زودبازدهی را به وجود آورد. مثلا ارائه دستگاه تولید بستنی های قیفی یا تولید ظروف یک بار مصرف در جاهای مختلف می تواند از طریق وام های قرض الحسنه و مبالغ کوچک شغل ایجاد کند و با شغلی که ایجاد می شود، با دادن وام های ازدواج، هم ازدواج صورت گیرد و هم برخی ناهنجاری های جامعه را پوشش دهد. بنابراین این مسکنی است که می تواند زمینه شغل های پایدار را هم فراهم کند. 
                