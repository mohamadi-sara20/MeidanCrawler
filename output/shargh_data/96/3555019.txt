دو‌شنبه ۱۸ اردیبهشت ۱۳۹۶
-----------------------------------------
سرمقاله
-----------------------------------------
نقش سیاست خارجی در انتخابات
-----------------------------------------

                    جهان امروز با اصطلاحی که از آن به عنوان «جهانی شدن» یاد می شود، در نقطه اوج به هم پیوستگی و ارتباطات قرار دارد. در چنین وضعیت روبه جلو و گریزناپذیری، اگر سیاست خارجی کشورها را ابزار تعامل رسمی و محور این به هم پیوستگی و ارتباطات-دست کم در سطح روابط بین دولتی- بدانیم، هرچه میزان این به هم پیوستگی و ارتباطات افزایش می یابد، متقابلا بر اهمیت سیاست خارجی کشورها و نوع کنشی که آنها در قبال این جهان به هم پیوسته برمی گزینند، افزوده می شود.چهار روز بعد از حادثه تلخ انفجار در معدن «زمستان یورت»، حسن روحانی در قامت رئیس جمهوری ایران، کشوری که مردمش به خاطر ازدست دادن معدن چیان ناراحت هستند، به منطقه رفت درحالی که هم مسئولان استان گلستان و هم اطرافیان رئیس جمهوری، به خوبی می دانستند هنوز تعدادی از زیرآوارماندگان بیرون نیامده اند و غم و ناراحتی در منطقه بسیار بالاست و این موضوع می تواند باعث غلیان احساسات منفی و رویارویی و برون ریزی خشم از سوی داغ دیدگان دو برابر روحانی شود. در چنین شرایطی روحانی چرا به زمستان یورت رفت؟ آیا او نمی دانست مردمی که داغ دار دوستانشان هستند نمی توانند احساسات خود را کنترل کنند؟ آیا او نمی دانست دیدن چهره مصیبت زده مردم منطقه چه تبعاتی برای او خواهد داشت؟ آیا روحانی نمی دانست رسانه های مخالف دولت با تمام قوا از غم (نه خشم) مردم علیه او استفاده خواهند کرد؟ به واقع روحانی چرا صابون همه اینها را به تن مالید و در زمستان یورت حاضر شد؟ روان شناسان می گویند مهم ترین رفتاری که می توان در مقابل یک فرد مصیبت زده از خود بروز داد، این است که با او همدلی کنیم، کنار او بمانیم و اجازه دهیم حرف هایش را بزند و گریه هایش را بکند تا بتواند آرامش قبلی را کم کم به دست آورد. درست کاری که حسن روحانی کرد. او روز گذشته به دیدار مردمی رفت که فرزندان خود را از دست داده و هنوز بحران را پشت سر نگذاشته اند. آن طور که ابوطالبی (معاون سیاسی دفتر رئیس جمهور) در توییتر خود نوشته است، به رئیس جمهوری گفته شده بود ممکن است مردم منطقه خشمگین شوند و روحانی در پاسخ به این حرف گفته بود اگر با دیدن من از غم آنها کاسته می شود، به منطقه خواهم رفت. در این روزها بسیار به روحانی نقد شده است که صدای مخالف را نمی شنود، این انتقاد را در حالی علیه روحانی مطرح می کنند که فیلم انتخاباتی روحانی که شنبه پخش شد، تحمل او را در مقابل صدای منتقد نشان می دهد، آنجا که دانشجویان او را مورد تندترین نقدها قرار می دهند و روحانی با سعه صدر به آن گفته ها گوش می کند. نقدهایی که روحانی شنید، حتی صداوسیما تاب آن را نداشت و دقایقی از فیلم انتخاباتی روحانی را سانسور کرد. همان هایی که نقد نشنیدن صدای مخالف را علیه روحانی مطرح می کنند، فیلمی را در سایت ها منتشر کرده اند که نشان می دهد روحانی با آرامش و صبوری ایستاده است و صدای اعتراض یک معدنچی را در برابر دیدگان همه گوش می کند، بدون اینکه تندی کند یا بخواهد میکروفون از دست او گرفته شود. آیا واقعا روحانی نمی توانست مانند خیلی از هم رتبه های خودش بدون اینکه کسی متوجه شود، بخواهد به گفته های این معدنچی پایان داده شود؟ چه کسی میکروفون را به دست این معدنچی داغ دار داده است؟کنش سیاست خارجی کشورها نیز در خلا شکل نمی گیرد و از سیاست داخلی شان نشئت می گیرد. از این منظر است که متفکران علوم سیاسی و روابط بین الملل با اذعان به ارتباط دوسویه میان سیاست داخلی و سیاست خارجی، سیاست خارجی را تداوم سیاست داخلی کشورها و سیاست داخلی را متاثر از سیاست خارجی می دانند که خروجی این تعامل دوسویه می تواند در توسعه یافتگی یا عدم توسعه یافتگی آنها نقش بسزایی داشته باشد. در واقع، تغییر دولت ها و دولتمردان، نوع جهان بینی و کنشگری آنان، مفاهیم، رویکردها و راهبردهایی که آنان اتخاذ می کنند، به عنوان داده های سیاست خارجی به بیرون از مرزها می رود و نحوه تعامل بین المللی را شکل می دهد و بازخورد آن به سیستم سیاسی یا هزینه زا خواهد بود یا منفعت بخش.در کنار ارتباط میان سیاست داخلی و سیاست خارجی، امروزه تاثیر گریزناپذیر سیاست بر اقتصاد و به تبع آن سیاست خارجی بر اقتصاد نیز بر کسی پوشیده نیست. امروزه حوزه مطالعاتی و کاربردی اقتصاد سیاسی بین الملل، به خوبی ارتباط میان سیاست خارجی کارآمد و رشد و توسعه اقتصادی و به طور کلی پیوند میان اقتصاد و سیاست را تبیین می کند. این حوزه مطالعاتی، به ما یادآور می شود که مطالعه پدیده های اقتصادی بدون توجه به عوامل اثرگذار سیاسی و برعکس، نارساست. در این چارچوب، تاثیر سیاست داخلی بر سیاست خارجی و متعاقبا تاثیر سیاست خارجی بر اقتصاد کشورها می تواند به اشکال زیر خود را نمایان کند: نوع کنش سیاست خارجی می تواند به تامین کمک خارجی برای توسعه کشور منجر شود یا نشود؛ می تواند مشوق یا مانع جذب سرمایه گذاری خارجی برای تولید و اشتغال شود؛ می تواند در بعد تجاری با تشویق یا توقف صادرات، نه تنها بر تولید و اشتغال، بلکه بر موازنه پرداخت ها و توسعه کشور اثر بگذارد؛ می تواند موجب اعمال تحریم بر کشور شود یا تحریم ها را از پیش رو بردارد و مانع تحریم های جدید شود؛ می تواند مسیر ورود تکنولوژی های جدید به کشور را هموار کند یا بر آن سد ببندد. در واقع، در کنار عیوب ساختاری و سنتی اقتصاد دولتی ایران مانند وابستگی دولت به درآمدهای نفتی، ضعف رقابت و نبود قوانین شفاف در ساختار اقتصاد، وجود فساد، رانت و حجم بالای قاچاق در اقتصاد، بزرگ بودن دولت و افزایش بیش از حد مخارج آن و بی ثباتی سیاست های مالی و پولی، سیاست خارجی و تاثیر مثبت یا منفی آن نیز می تواند بر این مشکلات دامن یا بر آن لگام بزند و کشور را در مسیر رشد اقتصادی قرار دهد.درست همین جاست که به اهمیت مفاهیمی مانند تنش زایی یا تنش زدایی در سیاست خارجی می رسیم. در چارچوب این دو سیاست، در سال های اخیر دو تصویر کاملا متضاد از سیاست خارجی کشور ظهور و بروز یافته است. در تصویر نخست، نتیجه سیاست خارجی تنش آمیز، فهرست بلندبالایی از تحریم های بین المللی (شش قطع نامه شورای امنیت سازمان ملل و 12 قطع نامه شورای حکام آژانس بین المللی انرژی اتمی) بود که از یک سو تضعیف امنیت ملی و تهدیدهای جدی علیه کشور ذیل فصل هفتم منشور سازمان ملل و از سوی دیگر، تضعیف شدید امنیت اقتصادی و منفی شدن رشد اقتصادی به سبب تحریم های نفتی، مالی و... و خروج شرکای اقتصادی و سرمایه های مالی از کشور را به دنبال داشت. به این سیاهه، باید تشدید عیوب ساختاری و سنتی اقتصاد کشور مانند افزایش رانت، فساد و قاچاق را با درپیش گرفتن سیاست دورزدن تحریم ها نیز افزود. متاسفانه هنوز این باور غلط وجود دارد که تحریم ها به سبب پافشاری بر حقوق هسته ای اعمال شد. برجام و توافق هسته ای را باید خط بطلانی بر این باور غلط دانست. این نه پافشاری بر حقوق هسته ای، بلکه درپیش گرفتن سیاست خارجی نادرست و تنش آفرین بود که سایه سنگین تحریم ها و تهدیدها را بر کشور گستراند. در تصویر دوم، اتخاذ سیاست تنش زدایی و دستیابی به برجام به همگان اثبات کرد که می توان در عین پافشاری و برخورداری از حق فناوری هسته ای، نه تنها در یک اقدام بی سابقه تحریم های بازگشت ناپذیر شورای امنیت سازمان ملل را بازگرداند، حق خود را از سهم بازار نفت جهانی پس گرفت، مناسبات مالی و بانکی را مجددا برقرار کرد، به ایران هراسی در صحنه بین المللی پایان و امنیت ملی و امنیت سرمایه گذاری را ارتقا داد، بلکه حتی در گامی رو به جلو مناسبات خود را در شکلی بی سابقه با تمام مناطق جهان افزایش داد. بنابراین، اگر نتیجه تصویر نخست، تحریم ها، تهدیدها و کشاندن کشور به لبه پرتگاه بود، نتیجه تصویر دوم، رفع تهدیدها، رفع تحریم ها و شروع دوره ای جدید برای سازندگی کشور است.تخریب همیشه با سرعتی بالاتر و آسان تر از سازندگی همراه بوده است. نباید فراموش کرد که هنوز فقط یک سال و چند ماه از توافق هسته ای می گذرد و این مدت زمان برای بازسازی هشت سال تخریب به هیچ وجه کفایت نمی کند. ضمن اینکه نباید از سایر عوامل اثرگذار بیرونی مانند مخالفت های داخلی و خارجی با توافق هسته ای، وضعیت نابسامان منطقه و روی کارآمدن دولت جدید در ایالات متحده نیز غافل بود.با یادآوری مجدد اهمیت سیاست خارجی در جهان به هم پیوسته امروز، اهمیت پیوند سیاست داخلی با سیاست خارجی و مسیری که سیاست داخلی به سیاست خارجی کشور می دهد و متعاقب آن پیوند سیاست خارجی با اقتصاد کشور و نقش آن در حل معضلات اقتصادی، متذکر می شود که همچنان چند و چون راهبرد سیاست خارجی کشور و نوع نگاهی که نامزدهای دوازدهمین دوره انتخابات ریاست جمهوری به آن دارند، باید یکی از کلیدی ترین مولفه های انتخاب نزد رای دهندگان در انتخابات پیش رو باشد.با توجه به فضای اقتصادی داخلی و چالش های بین المللی پیش روی کشور، تداوم مسیری که با برجام شروع شد، کماکان یک ضرورت و تنها مسیر مطمئن در آینده قابل پیش بینی است. هرگونه تغییر بنیادی در این مسیر، چالش های پیش بینی ناپذیر با خود به همراه خواهد داشت که کنترل نتایج آن بسیار دشوار خواهد بود. مسیری که آغاز شده نباید در نیمه راه رها یا با تغییر مسیری تخریبی همراه شود. سیاست خارجی تعاملی و تنش زدا و توافق هسته ای، جهان و به ویژه قدرت های بزرگ اروپایی، چین و روسیه را با ایران همراه کرده و مانع از سیاست های ترامپ در زمینه برهم زدن برجام، ایجاد اجماع و تحریم های جدید علیه کشور شده است. این مسئله وقتی اهمیتی روزافزون می یابد که مشاهد می کنیم دولت جدید آمریکا سیاست بازبینی برجام و تلاش برای اعمال تحریم های جدید را در دستور کار خود قرار داده است. بنابراین، هم نامزدهای انتخابات ریاست جمهوری نباید از اهمیت تداوم مسیر فعلی در شعارها و برنامه های خود غافل شوند و هم مردمی که با رای و حضور حداکثری خود دست به انتخاب رئیس جمهور آینده کشور می زنند.
                