چهار‌شنبه ۱۷ خرداد ۱۳۹۶
-----------------------------------------
سرمقاله
-----------------------------------------
سنا علیه ایران
-----------------------------------------

                    طرحی که 23 مارس گذشته از سوی 12 سناتور دموکرات و جمهوری خواه آمریکایی با عنوان «قانون مقابله با فعالیت های بی ثبات ساز ایران» و با هدف افزایش تحریم ها علیه ایران در حوزه غیرهسته ای در دستور کار مجلس سنا قرار گرفته بود، در آستانه تصویب این مجلس قرار دارد. هدف این مصوبه چنانچه به تصویب مجلس نمایندگان نیز برسد، اعمال تحریم هایی علیه ایران در ارتباط با برنامه توسعه موشک های بالستیک، حمایت از تروریسم، خریدوفروش سلاح های متعارف و نقض حقوق بشر خواهد بود. این طرح از حمایت قوی دو حزب برخوردار بود. حتی برخی از سناتورهای دموکرات نیز که حامی برجام بودند، در زمره موافقان و بانیان این طرح قرار داشتند. آن طور که برخی از سناتورهای دموکرات، مانند کاردین و منندز گفته اند، قصد این بوده که این طرح به نحوی تهیه شود که مانع پایبندی آمریکا به تعهداتش ذیل برجام نباشد. برخی مواردی که شامل این مصوبه می شوند عبارت اند از: تحریم های الزامی اشخاصی که به برنامه موشکی ایران کمک می کنند و آنان که با این اشخاص معامله می کنند، تسری تحریم های مربوط به تروریسم به سپاه پاسداران و اجرای تحریم های تسلیحاتی متعارف به نحو مقرر از سوی شورای امنیت و تحریم اشخاص حقیقی و حقوقی درگیر در آن. سناتورهای دموکرات، از جمله سناتور کاردین و برخی از مقامات دولت اوباما، از جمله ریچارد نفیو و آدام زوبین، گفته اند که در دو مرحله تلاش های عمدتا موفقی را برای تعدیل طرح اولیه و جلوگیری از مغایرت آن با تعهدات آمریکا در چارچوب برجام انجام داده اند. سناتور کاردین مدعی است که توانسته حق تعلیق این قانون از سوی رئیس جمهور و واردشدن در مذاکره و توافق با ایران را که در نسخه اولیه وجود نداشته در آن وارد کند. بعد از تدوین و انتشار طرح نیز شماری از مقامات دولت اوباما، مانند ریچارد نفیو و آدام زوبین و جف پرسکات که در تدوین برجام مشارکت داشتند، برخی موارد را که مغایر برجام است، مطرح کردند و خواستار اصلاح آن شدند. مقامات دولت اوباما هشدار داده بودند که اگرچه کل طرح را ضروری نمی دانند، اما معتقدند برخی موارد که مشخصا مغایر با برجام است باید تعدیل یا حذف شوند. آنها هشدار داده بودند عدم اصلاح آن موجب فاصله افتادن بین آمریکا و متحدان اروپایی می شود. چندروز بعد از معرفی طرح در سنا در 23 مارس، هفت نفر از مقامات سابق دولت اوباما سه تغییر در طرح را پیشنهاد کردند. اوایل ماه می، آدام زوبین در نامه ای به اعضای کمیته سیاست خارجی سنا دو مورد از پیشنهادات هفت کارشناس مذکور را تایید کرد و همین دو مورد نهایتا پذیرفته و در متن جدید درج شد. در نخستین اصلاحیه در بخش چهار طرح، عبارت قبلی مبنی بر اعمال تحریم «علیه هر شخصی که رئیس جمهور تشخیص دهد که منشا ریسک کمک عینی به برنامه موشکی ایران است»، حذف شد و به جای آن عبارت هر شخصی که «عالما» به برنامه مذکور یاری رساند، درج شد.اصلاحیه بعدی موجب تغییراتی در بخش هشت طرح شد: به این شکل که متن اولیه شرطی اضافی (اضافه بر آنچه در برجام آمده) برای لغو تحریم های موشکی در روز انتقال Transition Day قائل شده و به رئیس جمهور تکلیف کرده بود که تاییدیه ای به کنگره ارسال کرده و در آن تایید کند کسانی که تحت تحریم موشکی بوده اند، در سه ماه قبل از صدور تاییدیه، کمکی به برنامه موشکی ایران نکرده اند. همچنین در متن اولیه از این سخن رفته بود که اگر شخصی از لیست تحریم حذف شد، اما بعدا مجددا حمایت از برنامه موشکی ایران را از سر گرفت، رئیس جمهور ملزم به اعمال مجدد تحریم ها علیه او خواهد بود.این بند هم که تحت عنوان تحمیل مجدد reimposition در بخش هشت آمده بود، حذف شد. تنها پیشنهادی که مورد قبول سناتورها قرار نگرفت، خودداری سنا از تعمیم تحریم ها علیه گروه های تروریستی بر سپاه پاسداران بود.مقامات اوباما توجه دادند که تعمیم این تحریم ها به سپاه، یعنی در عمل گروه تروریستی خواندن سپاه. به گفته مقامات نظامی، آمریکا می تواند برای نیروهای آمریکایی در عراق عوارضی داشته باشد. ریچارد نفیو هم بر این عقیده بود که چون سپاه در بخش بزرگی از اقتصاد ایران دست دارد، قانون جدید می تواند شرکت های خارجی را از کار با ایران منصرف کند و این مغایر برجام خواهد بود.جف پرسکات، از مقامات سابق شورای امنیت ملی اوباما، هم می گوید اگرچه با دو تغییر مذکور، موارد آشکار مغایر با برجام حذف شده، اما تصویب چنین طرحی با حمایت هر دو حزب می تواند به دولت ترامپ که گفته مایل به تجدیدنظر در برجام است این امکان را بدهد که بدون داشتن هرگونه طرح و راهبرد یا تعامل دیپلماتیک، به تنش با ایران دامن بزند. این مصوبه سنا بسیار پیچیده است و طبعا باید قبل از هر اظهارنظر قاطعی، دقیقا مورد بررسی قرار گیرد، اما مرور اولیه طرح گویای آن است که اگر نهایتا به قانون تبدیل شود، اگرچه بسیار مضر است، اما ممکن است تغییر عمده و تعیین کننده ای در وضعیت کنونی به وجود نیاورد. تقریبا همه تحریم های غیرهسته ای پیش بینی شده در این طرح قبلا به نحوی از انحا وجود داشته اند؛ مثلا درخواست از رئیس جمهور در بخش چهار در ارتباط با تحریم های موشکی تفاوت ماهوی چندانی با بخش موشکی دستور اجرائی شماره 13382 سال 2005 ندارد. همچنین قبلا در بند 4 بخش 3 قانون CISADA سال 2010 نیز تحریم های غیرهسته ای علیه سپاه پیش بینی شده بود.در این بند آمده بود «به خاطر دخالت سپاه در برنامه هسته ای ایران و تروریسم بین المللی و نقض حقوق بشر در داخل» طیف کاملی از تحریم ها باید بر هر شخص، نهاد یا نماینده یا مقامی که به سپاه مربوط است اعمال شود»... بااین حال می توان گفت که این طرح حداقل با روح برجام و از جمله با بند 29 متن که در آن آمریکا و اروپا متعهد شده اند که «مطابق قوانین مربوطه شان از اتخاذ هر سیاستی که مشخصا و مستقیما باعث اثراث سوء بر عادی شدن تجارت و رابطه اقتصادی با ایران شود و مغایر تعهداتش مبنی بر عدم تضعیف برجام باشد، خودداری کنند»، مغایرت دارد.طرحی که 23 مارس گذشته از سوی 12 سناتور دموکرات و جمهوری خواه آمریکایی با عنوان «قانون مقابله با فعالیت های بی ثبات ساز ایران» و با هدف افزایش تحریم ها علیه ایران در حوزه غیرهسته ای در دستور کار مجلس سنا قرار گرفته بود، در آستانه تصویب این مجلس قرار دارد. هدف این مصوبه چنانچه به تصویب مجلس نمایندگان نیز برسد، اعمال تحریم هایی علیه ایران در ارتباط با برنامه توسعه موشک های بالستیک، حمایت از تروریسم، خریدوفروش سلاح های متعارف و نقض حقوق بشر خواهد بود. این طرح از حمایت قوی دو حزب برخوردار بود. حتی برخی از سناتورهای دموکرات نیز که حامی برجام بودند، در زمره موافقان و بانیان این طرح قرار داشتند. آن طور که برخی از سناتورهای دموکرات، مانند کاردین و منندز گفته اند، قصد این بوده که این طرح به نحوی تهیه شود که مانع پایبندی آمریکا به تعهداتش ذیل برجام نباشد. برخی مواردی که شامل این مصوبه می شوند عبارت اند از: تحریم های الزامی اشخاصی که به برنامه موشکی ایران کمک می کنند و آنان که با این اشخاص معامله می کنند، تسری تحریم های مربوط به تروریسم به سپاه پاسداران و اجرای تحریم های تسلیحاتی متعارف به نحو مقرر از سوی شورای امنیت و تحریم اشخاص حقیقی و حقوقی درگیر در آن. سناتورهای دموکرات، از جمله سناتور کاردین و برخی از مقامات دولت اوباما، از جمله ریچارد نفیو و آدام زوبین، گفته اند که در دو مرحله تلاش های عمدتا موفقی را برای تعدیل طرح اولیه و جلوگیری از مغایرت آن با تعهدات آمریکا در چارچوب برجام انجام داده اند. سناتور کاردین مدعی است که توانسته حق تعلیق این قانون از سوی رئیس جمهور و واردشدن در مذاکره و توافق با ایران را که در نسخه اولیه وجود نداشته در آن وارد کند. بعد از تدوین و انتشار طرح نیز شماری از مقامات دولت اوباما، مانند ریچارد نفیو و آدام زوبین و جف پرسکات که در تدوین برجام مشارکت داشتند، برخی موارد را که مغایر برجام است، مطرح کردند و خواستار اصلاح آن شدند. مقامات دولت اوباما هشدار داده بودند که اگرچه کل طرح را ضروری نمی دانند، اما معتقدند برخی موارد که مشخصا مغایر با برجام است باید تعدیل یا حذف شوند. آنها هشدار داده بودند عدم اصلاح آن موجب فاصله افتادن بین آمریکا و متحدان اروپایی می شود. چندروز بعد از معرفی طرح در سنا در 23 مارس، هفت نفر از مقامات سابق دولت اوباما سه تغییر در طرح را پیشنهاد کردند. اوایل ماه می، آدام زوبین در نامه ای به اعضای کمیته سیاست خارجی سنا دو مورد از پیشنهادات هفت کارشناس مذکور را تایید کرد و همین دو مورد نهایتا پذیرفته و در متن جدید درج شد. در نخستین اصلاحیه در بخش چهار طرح، عبارت قبلی مبنی بر اعمال تحریم «علیه هر شخصی که رئیس جمهور تشخیص دهد که منشا ریسک کمک عینی به برنامه موشکی ایران است»، حذف شد و به جای آن عبارت هر شخصی که «عالما» به برنامه مذکور یاری رساند، درج شد.
                