چهار‌شنبه ۱۶ اسفند ۱۳۹۶
-----------------------------------------
type_unknown
-----------------------------------------
2 وزیر زیر تیغ
-----------------------------------------

                    شرق: محمدرضا عارف بامداد دیروز امیدی ها را فراخواند. اصلاح طلبان عضو فراکسیون باید شش ونیم صبح خودشان را به بهارستان می رساندند تا تکلیف استیضاح دو وزیر کابینه حسن روحانی مشخص شود؛ علی ربیعی و عباس آخوندی، هر دو زیر تیغ استیضاح و این بار جدی تر از همیشه با کارت های زردی از مجلس در جیب. هنوز خانواده درگذشتگان کشتی «سانچی» و سانحه هواپیمایی تهران-یاسوج لباس تیره از تن به در نکرده اند و این سیاه پوشی حالا پاشنه آشیل هر دو وزیر شده است. از قضا سهام دار اصلی شرکت ملی نفت کش و شرکت هواپیمایی آسمان تحت مدیریت وزارت تعاون، کار و رفاه اجتماعی است. جلسه بامدادی با انتقاد از دولت روحانی و ندیدن سطح اعتراض تجمعات اخیر پیش می رود. اکثریت حاضر به شکلی موافق استیضاح اند. بااین حال عارف، رئیس فراکسیون امید، به سبک همیشگی خودش افراد را به بررسی تخصصی فرامی خواند. پنج کمیته برای بررسی محورهای استیضاح تشکیل می شود و این کمیته ها باید جمع بندی تخصصی شان را به زودی به تمامی اعضای فراکسیون اعلام کنند.یر کار، تعاون و رفاه اجتماعی و راه و شهرسازی در شرایطی در هیئت رئیسه مجلس اعلام وصول شده که این دو وزیر حسب قانون 10 روز فرصت دارند تا برای حضور در صحن علنی مجلس حاضر شوند. عباس آخوندی اسفند سال گذشته هم در مجلس استیضاح شد، اما توانست رای اعتماد نمایندگان را جلب کند.چالش غم نانکارگران علی ربیعی را مدافع خوبی برای خود نمی دانند. انتخاب مسئولان در سطوح مدیریتی غیرکارشناسی بوده و در هیئت امنای شرکت های زیرمجموعه تامین، بارها و بارها انتصاب های رانتی به چشم خورده و گزارش شده است. همچنین زنگ خطر دیگری که بیخ گوش علی ربیعی نشسته مربوط به منابع درمان تامین اجتماعی است. مسئله ای که حالا منجر به توقف شکل گیری جلسه های حقوق و دستمزد شده است. حاشیه ها درباره احتمال ورشکستگی صندوق های بازنشستگی نیز کابوسی برای مردم طبقه متوسط و رو به پایین ایجاد کرده و ذهن ها در این زمینه بسیار مشوش است. بااین حال جمع بندی جلسه بامدادی امیدی ها این می شود که اوایل هفته آینده بعد از ارائه گزارش کمیته های تخصصی فراکسیون امید درباره استیضاح دو وزیر اعلام خواهد شد. مجلس هفته آینده سه روز جلسه علنی خواهد داشت که به گفته عضو هیئت رئیسه قرار است یکی از این سه روز به صورت صبح و عصر به استیضاح دو وزیر کابینه حسن روحانی بپردازد. نمایندگان مجلس دلیل استیضاح عباس آخوندی، وزیر راه و شهرسازی را سقوط هواپیمای تهران- یاسوج، مسدودشدن جاده های کشور در زمستان به دنبال بارش برف و سیاست های او در ترمیم بافت های فرسوده شهری مطرح کرده اند. وکیل الدوله نیستیمبهرام پارسایی، نایب رئیس فراکسیون امید به «شرق» می گوید: «حمایت فراکسیون امید از دولت صفر تا صدی نیست. ما همراه دولت هستیم، اما باید در جای خودش پاسخ گوی خواسته و نیاز مردم باشیم. مردم از عملکرد دولت چندان راضی نیستند، به ویژه به دنبال سوانح اخیر. همسویی با دولت دلیل نمی شود که ما وکیل الدوله باشیم». او از جمله نمایندگانی است که پای استیضاح این دو وزیر را امضا کرده و این روزها به جد پیگیر ماجرای سقوط هواپیمای تهران-یاسوج است و می گوید «ابهام ها در این پرواز فراوان است و جعبه سیاه نباید به فرانسه فرستاده شود. نگرانیم ماجرای تکراری خواندن دیگر جعبه سیاه ها تکرار شود». اوضاع آن قدر پیچیده و درعین حال به هم ریخته است که دشوار بتوان پشت پرده استیضاح را فهمید. گرچه برخی می گویند استیضاح در جبهه اصولگرایان مجلس کلید خورده، اما پارسایی تاکید می کند که اصلاح طلبان هم دیگر چندان دل خوشی از برخی وزرا ندارند و اینجاست که بحث تخصص مطرح است. او به دیدار اخیر با رئیس هواپیمایی آسمان اشاره می کند و اینکه «گرچه ایشان از سرداران دوره جنگ هستند، اما تخصص کافی در مجموعه هواپیمایی ندارند. ما باید پاسخ گوی مردم باشیم». دعوت مکرر به صبرجلسه اخیر فراکسیون امیدی ها با رئیس دولت اصلاحات در آستانه دومین پیام تکرار، تکرار مکررات بود. او در این دیدار به نمایندگان اصلاح طلب گفته بود از دشواری های پیش روی دولت روحانی مطلع است و بهتر است کماکان همدلی با دولت در دستور کار باشد. با این حال در همان جلسه برخی نمایندگان از عدم همراهی دولت و برخی وزرا و کارشکنی برخی در نشست و برخاست مجلسی ها با رئیس جمهوری گله کردند و از سوی رئیس دولت اصلاحات دعوت به صبر شدند. نامه استیضاح وزیر رفاه و وزیر راه هرکدام به طور جداگانه امضای 24 نماینده را دارد و در دو روز گذشته از سوی کمیسیون اجتماعی و کمیسیون عمران به هیئت رئیسه مجلس ارائه شده است. علی ربیعی درباره تقدیم طرح استیضاحش با 24 امضا به هیئت رئیسه مجلس به ایرنا گفته: «انتظار دارم استیضاح کنندگان مطابق سوگندی که یاد کرده اند، استیضاح را به همان دلیلی انجام دهند که می گویند». آخر سال وقت مناسبی برای استیضاح نیستدلایل استیضاح علی ربیعی وضعیت نامناسب تامین اجتماعی، اداره شرکت های تحت مالکیت آن و وضعیت بدهی های تامین اجتماعی عنوان شده است. علیرضا محجوب، از نمایندگان نزدیک به علی ربیعی، در نشست علنی روز گذشته مجلس در تذکری گفت: «با اشاره به دشواری در به حدنصاب رساندن جلسات پایان سال شاهد بودید چگونه جلسه به سختی به حدنصاب رسید.، بنابراین فکر می کنم این طرف سال امکان برگزاری چنین جلسه مهمی نباشد و معلوم نیست برگزاری این طور جلسه ها چه برای استیضاح کنندگان و چه برای استیضاح شوندگان خوش عاقبت و خوش نتیجه شود، خواهش می کنم دراین باره تجدیدنظر کنید». احمد بیگدلی، دیگر نماینده عضو کمیسیون اجتماعی نیز در تذکری دیگر تاکید کرد در جلسه بررسی استیضاح وزیر کار در کمیسیون اجتماعی فقط پنج نفر حضور داشته اند و در آیین نامه تاکید شده که حداقل دوسوم باید حضور داشته باشند. البته علی لاریجانی با ارائه توضیحاتی هر دو تذکر را وارد ندانست. سه شنبه یا چهارشنبه آیندهبهروز نعمتی، سخنگوی هیئت رئیسه مجلس، به ایسنا خبر داده «استیضاح وزرای راه و شهرسازی و تعاون، کار و رفاه اجتماعی سه شنبه یا چهارشنبه هفته آینده برگزار خواهد شد». به گفته او با توجه به اینکه استیضاح آقایان ربیعی و آخوندی امروز (سه شنبه) اعلام وصول شده، وزرای مربوطه 10 روز مهلت دارند در مجلس حاضر شوند و برهمین اساس جلسه استیضاح با هماهنگی آنها تعیین خواهد شد. ممکن است طرح استیضاح این دو وزیر در یک روز برگزار شود.
                