چهار‌شنبه ۲۲ آذر ۱۳۹۶
-----------------------------------------
یادداشت
-----------------------------------------
شفافیت و انضباط مالی بودجه
-----------------------------------------

                    هیئت رئیسه فراکسیون شفاف سازی و سالم سازی اقتصاد و انضباط مالی مجلس در ابتدای آذر، 11 الزام و مسئله اصلی را با هدف ارتقای شفافیت بودجه و تقویت انضباط مالی به ریاست محترم جمهوری پیشنهاد کرد. بررسی اجمالی لایحه بودجه 1397 حکایت از آن دارد که اگرچه دولت در لایحه گام های مثبتی در راستای افزایش شفافیت بودجه و ارتقای انضباط مالی نسبت به قانون بودجه سال قبل برداشته است ولی همچنان لازم است در این راستا اقدامات بیشتری مطمح نظر قرار گیرد. اهم اقدامات دولت در راستای ارتقای شفافیت و انضباط مالی در لایحه بودجه 1397:1- حذف توزیع مواد اولیه قیر رایگان (موضوع بند ه تبصره 1 قانون بودجه سال 1396) که به دلیل عدم شفافیت و طی نشدن گردش منابع در خزانه، زمینه ساز تخلف و فساد بود.2- ارائه نحوه توزیع اعتبارات هزینه ای بین دستگاه های اجرائی به تفکیک فصول هزینه ای در جدول شماره 7-1 لایحه بودجه که نحوه توزیع این اعتبارات را شفاف تر می کند.3- کاهش تعداد و مجموع اعتبارات ردیف های متفرقه از طریق انتقال بخشی از آنها به اعتبارات دستگاه ها که برخوردهای سلیقه ای در تخصیص اعتبارات را کاهش می دهد.4- تکلیف وزارت نفت به واریز وجوه عمومی به حساب شرکت های مربوطه نزد بانک مرکزی طبق بند ج تبصره 14 لایحه بودجه که شفافیت منابع حاصل از فروش حامل های انرژی را بهبود می دهد.5- کاهش اعتبارات پرداخت یارانه نقدی طبق تبصره 14 لایحه بودجه، از طریق حذف خانوارهای غیرنیازمند که انضباط مالی و کنترل مخارج دولت را در پی خواهد داشت. برخی کاستی های لایحه بودجه 1. لحاظ نشدن همه اعداد و ارقام بودجه در سقف و جداول بودجه2. عدم اجرای بند (ب) ماده 39 قانون برنامه ششم توسعه مبنی بر ارائه جدولی شامل: * کل دریافتی های حاصل از اجرای قانون هدفمندکردن یارانه ها* مالیات بر ارزش افزوده مرتبط با آن* سهم شرکت های تولید و توزیع کننده انرژی به تفکیک هر شرکت * سهم سازمان هدفمندکردن یارانه ها؛ به طوری که در حال حاضر جدول ارائه شده در لایحه بودجه صرفا سهم سازمان هدفمندکردن یارانه ها را نشان می دهد.3. مجوز انتشار اوراق در بندهای مختلف تبصره 5 لایحه بودجه خارج از سقف بودجه و ارقام مندرج در جداول بودجه، به طوری که مجموع مجوزهای اعطاشده برای انتشار اوراق بیشتر از ارقام مندرج در جدول واگذاری دارایی های مالی است.4. افزایش انتشار اوراق بدهی در لایحه بودجه نسبت به سال گذشته که به معنی افزایش کسری بودجه و نیاز دولت به استقراض از طریق این اوراق است.5. اعطای کمک زیان به شرکت های دولتی آب و فاضلاب روستایی با وجود عدم درج آنها در فهرست شرکت های زیان ده و درج بودجه سربه سر برای آنها.6. رشد 152درصدی برداشت ها از صندوق توسعه ملی برای مصارفی که با اساسنامه صندوق مغایرت دارد.
                