شنبه ۲۱ مرداد ۱۳۹۶
-----------------------------------------
سرمقاله
-----------------------------------------
مجلس و کابینه روحانی
-----------------------------------------

                    انتقاداتی که چینش کابینه جدید در روزهای اخیر به همراه آورده، گویا سبب شده زمزمه هایی در میان برخی فراکسیون ها نسبت به دادن رای کبود به شماری از وزرای پیشنهادی، مطرح شود. به نظر می رسد انتقاداتی که این روزها نسبت به وزرای پیشنهادی مطرح شده، این شائبه را به وجود آورده باشد که پس رای دادن به برخی گزینه ها، خیلی هم کار نادرستی نباشد. البته این درست است که نمایندگان مجلس از این حق برخوردارند که به هرکدام از وزرا به هر دلیلی که دارند، رای اعتماد ندهند؛ اما نباید از این مهم غافل شد گلایه هایی که متوجه کابینه پیشنهادی شده، بیشتر به آنچه دکتر روحانی انتخاب نکرده اند، صورت گرفته تا آنچه انتخاب کرده است. به عبارت دیگر، نارضایتی منتقدان، لزوما از بابت این نیست که چرا این افراد برای تصدی وزارتخانه ها معرفی شده اند؛ بلکه انتقادات آنها از بابت انتخاب نشدن زنان و کم توجهی به برخی اقلیت هاست که در انتخابات 29 اردیبهشت مشارکت بالایی داشته اند. این انتقادات نباید بهانه ای شوند برای رای ندادن به برخی از وزرای پیشنهادی، بنا بر انگیزه های شخصی یا مطالباتی که ممکن است خدای نکرده از برخی وزرا صورت گرفته بوده باشد و چون آن مطالبات تحقق نیافته اند، حالا اقدام به دادن رای کبود به وزیر پیشنهادی کنند. واقعیت آن است که کارنامه وزرایی که دوباره به مجلس معرفی شده اند، اگر از متوسط کابینه اول دکتر روحانی بالاتر نبوده باشد، یقینا پایین تر هم نیست.بنابراین رای ندادن به آنها به اعتبار کارایی و درست تر گفته باشیم نداشتن یا پایین بودن آن، بهانه ای بیش نیست؛ چراکه هیچ کدام از وزرای پیشنهادی که قبلا در کابینه حضور داشته اند، در چهار سال گذشته به عنوان وزرایی که از نظر اجرائی و توان مدیریتی «مسئله دار» بوده باشند، مطرح نبوده اند. به عبارت دیگر، اگر نمایندگان به وزرای «دور دومی» به بهانه نداشتن صلاحیت مدیریتی، رای ندهند، علی القاعده این پرسش در ذهن مردم مطرح می شود که پس چرا نمایندگان محترم مجلس دهم، در مدت نسبتا شایان توجهی که از عمر این مجلس می گذرد، نه این وزرا را استیضاح کرده اند، نه تلاش جدی کرده اند که آنان را به مجلس احضار کرده و مورد بازخواست قرار دهند و چه شده که ناگهان متوجه کارایی این یا آن وزیر دور دومی شده اند؟ چگونه می شود که در چهار سال گذشته، وزرای دور دومی نوعا مشکلی با مجلس نداشته اند؛ اما یکباره اکنون نمایندگان مختلف متوجه شده اند کارایی ندارند؟ واقعیت این است که مخالفت نمایندگان با هرکدام از وزرای دور دومی، بسیار سوال برانگیز خواهد شد. می ماند اینکه نمایندگان مدعی شوند که به واسطه مسئله چینش کابینه؛ یعنی معرفی نشدن وزیر زن یا برخی چهره های مورد انتظار است که دارند رای کبود می دهند. در این صورت، انتقاد آنها علی القاعده نمی تواند متوجه یک وزیر خاص شود؛ بلکه گلایه آنان نسبت به جهت گیری کلی شخص آقای رئیس جمهور باید مطرح شود. بنابراین دادن رای کبود به این یا آن گزینه پیشنهادی وزارت، عملا بی معنا می شود. درعین حال، از این نکته مهم هم نمی توان غافل شد که انگیزه های مردم در انتخابات اسفند 94 در مجلس دهم و رای دادن به چهره های فهرست امید که قرار بوده فضایی متفاوت از مجلس نهم در قبال دولت پیش بگیرند، خیلی متفاوت از انگیزه های آنان از انتخاب مجدد آقای روحانی در انتخابات ریاست جمهوری دوازدهم نیست. بنابراین مخالفت احتمالی این چهره ها و همچنین جریان های سیاسی اصلاح طلب، با وزرای دور دومی که در دوران سخت دولت اول روحانی، تلاش های درخور توجهی در آواربرداری داشتند، از این بابت هم بی معنا و سوال برانگیز خواهد شد؛ البته همه اینها که گفتیم، مانع انجام وظیفه و رسالت اصلی نمایندگی در ارزیابی وزرای پیشنهادی نمی شود؛ اما و در عین حال ایفای آن رسالت، یقینا باید با درنظرگرفتن مصالح و منافع ملی همراه باشد و نه خدای نکرده با محاسبات و انگیزه های فردی، سیاسی یا جناحی.انتقاداتی که چینش کابینه جدید در روزهای اخیر به همراه آورده، گویا سبب شده زمزمه هایی در میان برخی فراکسیون ها نسبت به دادن رای کبود به شماری از وزرای پیشنهادی، مطرح شود. به نظر می رسد انتقاداتی که این روزها نسبت به وزرای پیشنهادی مطرح شده، این شائبه را به وجود آورده باشد که پس رای دادن به برخی گزینه ها، خیلی هم کار نادرستی نباشد. البته این درست است که نمایندگان مجلس از این حق برخوردارند که به هرکدام از وزرا به هر دلیلی که دارند، رای اعتماد ندهند؛ اما نباید از این مهم غافل شد گلایه هایی که متوجه کابینه پیشنهادی شده، بیشتر به آنچه دکتر روحانی انتخاب نکرده اند، صورت گرفته تا آنچه انتخاب کرده است. به عبارت دیگر، نارضایتی منتقدان، لزوما از بابت این نیست که چرا این افراد برای تصدی وزارتخانه ها معرفی شده اند؛ بلکه انتقادات آنها از بابت انتخاب نشدن زنان و کم توجهی به برخی اقلیت هاست که در انتخابات 29 اردیبهشت مشارکت بالایی داشته اند. این انتقادات نباید بهانه ای شوند برای رای ندادن به برخی از وزرای پیشنهادی، بنا بر انگیزه های شخصی یا مطالباتی که ممکن است خدای نکرده از برخی وزرا صورت گرفته بوده باشد و چون آن مطالبات تحقق نیافته اند، حالا اقدام به دادن رای کبود به وزیر پیشنهادی کنند. واقعیت آن است که کارنامه وزرایی که دوباره به مجلس معرفی شده اند، اگر از متوسط کابینه اول دکتر روحانی بالاتر نبوده باشد، یقینا پایین تر هم نیست.
                