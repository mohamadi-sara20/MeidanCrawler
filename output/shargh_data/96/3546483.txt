یک‌شنبه ۳ اردیبهشت ۱۳۹۶
-----------------------------------------
type_unknown
-----------------------------------------
هیاهوی رد صلاحیت
-----------------------------------------

                    این یعنی تنها قریب به 3،5 درصد از آنهایی که داوطلب ورود به شوراهای شهر و روستا در کل کشور بودند، رد صلاحیت شده اند که البته این عدم احراز هم پایان داستان نیست و هنوز فرصت برای تجدیدنظر در وضعیت داوطلبان باقی است.آن طور که محمودی می گوید: «آن دسته از داوطلبانی که صلاحیت آنها احراز نشده، از روز سوم تا ششم اردیبهشت می توانند شکایت خود را در تهران به فرمانداری و در شهرستان ها به فرمانداری شهرستان ها ارائه دهند».او می افزاید: «هیئت نظارت استان نیز از هفتم تا 16 اردیبهشت به بررسی شکایات می پردازد و در روز 17 اردیبهشت نظر قطعی را به فرمانداری ها اعلام می کند تا در 18 اردیبهشت به اطلاع داوطلبان از طریق فرمانداری ها برسد». تایید صلاحیت 4 اقلیت دینی در تهراندر بین هیاهوهایی که در انتقاد به رد صلاحیت برخی چهرهای وابسته به جریان اصولگرا و اعضای فعلی شورای شهر تهران مانند علیرضا دبیر، الهه راستگو، مرتضی طلایی، عباس جدیدی، حبیب کاشانی و حسین رضا زاده به راه افتاده است، گمانه زنی ها درباره چگونگی احراز صلاحیت ها به خط خبری اصلی رسانه های منتقد جناح اصلاحات از جمله خبرگزاری های فارس و تسنیم بدل شده است، مثلا پرویز سروری به فارس گفته: «ظاهرا اصلاح طلب ها که احساس کردند شرایط جامعه علیه آنها می شود و یک رویگردانی اجتماعی را حس کردند، تصمیم گرفتند تا انتخابات را مهندسی کنند و قرار است خودشان بگویند چه کسی وارد شورا بشود و چه کسی وارد نشود!».او ادامه می دهد: «این آقایان همان هایی هستند که در تمام دوران اقدامات شورای نگهبان را به شدت زیر سوال می بردند و حالا امروز می بینیم زمانی که خودشان به این نقطه رسیده اند و این مسئولیت را قبول کردند به قلع وقمع نیروهای انقلابی پرداخته اند.همین موضوعات نشان می دهد که آنها به دنبال مهندسی انتخابات هستند. ظاهرا قرار است از کسانی که در عرصه های مختلف انقلاب را حمایت کردند، انتقام گیری کنند! ملاک رد صلاحیت آنها کسانی هستند که با فتنه مقابله کردند و از طرفی هم ظاهرا تمامی آنهایی که در فتنه نقش داشتند و حتی بعضی از آنها زندانی هم شدند، تایید صلاحیت شوند!»این در حالی است که در میان اعضای ردصلاحیت شده شورا، نام «عبدالحسین مختاباد»، عضو فراکسیون اصلاح طلبان شورا نیز به چشم می خورد.علیرضا رحیمی، رئیس هیئت عالی نظارت بر انتخابات شوراهای اسلامی استان تهران نیز گفته: «تعداد کل داوطلبان انتخابات شوراها در استان تهران 10 هزارو 420 نفر بوده که از این تعداد در مجموع در هیئت های نظارت و اجرائی استان تهران هشت هزار و 981 نفر تایید صلاحیت شدند و هزارو 450 نفر صلاحیتشان احراز نشد. همچنین تا این لحظه 194 نفر انصراف داده اند».به گفته او در شهرستان تهران چهار اقلیت دینی ثبت نام کردند که صلاحیت آنها در هیئت های اجرائی و نظارت تایید شد.در مجموع در استان تهران به جز این چهار اقلیت دینی، فرد دیگری از سایر ادیان الهی ثبت نام نکرده بود.محمدجواد کولیوند، نایب رئیس هیئت مرکزی نظارت بر انتخابات شوراهای اسلامی شهر و روستاهای کشور، نیز با تشریح روند بررسی احراز صلاحیت ها به انتقادات اصولگرایان پاسخ داده. او به ایسنا می گوید: «هیئت های نظارت بر مبنای قانون و با در نظر گرفتن نتایج استعلام از مراجع چهارگانه نسبت به اعلام نظر درباره صلاحیت یا عدم صلاحیت کاندیداها اقدام کردند و سلیقه شخصی بر این فرایند حساس حاکم نبود». او می افزاید: «ما به تکلیف قانونی و شرعی خود عمل کردیم و نه براساس حب و بغض شخصی و جناحی، بلکه بر مبنای معیارهای قانونی نسبت به بررسی صلاحیت کاندیداها اقدام کردیم.او با انتقاد از هجمه های هدفداری که از سوی برخی افراد و گروه ها به هیئت های نظارت وارد می شود، می گوید: «ما مدعی پیامبری و بی نقص بودن کارهایمان نیستیم.ما مدعی نیستیم که در هیئت های نظارت وقوع تخلف از محالات است؛ بلکه ادعا داریم که شاکله کلی و تفکر غالب بر عملکردمان مبتنی بر قانون گرایی بوده و در جلسات مختلف نیز اعضای هیئت های نظارت در شهرستان ها و بخش ها را به امانتداری و پیشه کردن تقوای الهی دعوت کرده ایم تا ان شاءالله از این آزمون خطیر روسفید بیرون بیاییم».شنیده های خبرنگار «شرق» حاکی از آن است که اتهامات مالی، عمده ترین دلیل رد صلاحیت های شورا بوده است.چه کسانی خبرساز شدند؟ صبح شنبه ارسال پیامک احراز صلاحیت از سوی وزارت کشور برای نامزدهای تاییدشده آغاز انتشار خبر و گمانه زنی های گوناگون درباره نامزدهای رد صلاحیت شده بود. طرح نام هایی مانند حبیب کاشانی، حسین رضازاده، الهه راستگو، مرتضی طلایی، علیرضا دبیر، عباس جدیدی و عبدالحسین مختاباد در فهرست رد صلاحیت ها به موج خبری بدل شد و خبرنگاران در پی بررسی صحت و سقم آن بر آمدند.حبیب کاشانی و حسین رضازاده و الهه راستگو با وجود تماس های مکرر خبرنگاران حاضر به پاسخ گویی نشدند؛ آن طور که ایسنا گزارش داده تماس با تلفن همراه عباس جدیدی درباره وضعیت تایید یا رد صلاحیتش نیز به این پاسخ منجر شد: «من عباس نیستم و گوشی او نزد من مانده و اطلاعی هم ندارم». در این پیگیری ها علیرضا دبیر نیز گفته: «چهار تا استعلام چهارگانه ام از وزارت اطلاعات، ثبت، قوه قضائیه و ناجا مثبت بوده و حتی نظر هیئت اجرائی مثبت بوده؛ ولی نمی دانم علت رد صلاحیتم چه بوده است. ضمن اینکه من دوتابعیتی نیستم که بخواهند به این بهانه صلاحیتم را رد کنند».در بین این چهره ها تنها مرتضی طلایی بود که بعد از رد صلاحیت در انتخابات شورای شهر تهران بیانیه ای صادر کرد. در قسمتی از این بیانیه آمده: «در شب و روز گذشته در فضای مجازی اخباری منتشر و اعلام شده که صلاحیت تعدادی از اعضای فعلی شورای اسلامی شهر تهران از جمله بنده احراز نشده است. اگرچه براساس اطلاع قبلی، تایید نهادهای نظارتی و مراجع چهارگانه و همچنین هیئت اجرائی انتخابات درباره این جانب صورت گرفته؛ اما ظاهرا هیئت نظارت شهر تهران اقدام به اتخاذ چنین تصمیمی کرده است. موضوع هنوز به صورت رسمی به بنده اطلاع داده نشده؛ اما این جانب به عنوان یک شهروند از همه حقوق قانونی خود برای پیگیری موضوع از طریق مجاری رسمی استفاده خواهم کرد».
                