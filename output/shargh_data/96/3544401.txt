چهار‌شنبه ۳۰ فروردین ۱۳۹۶
-----------------------------------------
type_unknown
-----------------------------------------
2 نامه یک اعتراض
-----------------------------------------

                    حجت الاسلام احمد مازنی، از اعضای شاخص کمیسیون فرهنگی مجلس، در یادداشتی، به تبلیغات سیاسی صداوسیما برای رئیسی اعتراض کرده بود. نماینده مردم تهران درعین حال خطاب به تولیت آستان قدس گفته بود شکاف میان فقیر و غنی با اتخاذ سیاست ها و تدابیر درست اقتصادی ترمیم می شود.... تبلیغات زودهنگام ستاد رئیسی یا روحانی؟ از اواخر اسفند سال گذشته که احتمال ورود رئیسی به رقابت های انتخاباتی شدت گرفت، کم کم فضاسازی برای آشنایی با ابراهیم رئیسی که چهره ای ناآشنا برای عموم بود، آغاز شد. به صداوسیما رفت. به سفر رفت و رسانه های اصولگرا شروع به پوشش دهی آن کردند. در اخبار هم آمده بود که در ایام عید نوروز بیش از 25 هزار بسته ارزاق تبرکی آستان مقدس امام رضا علیه السلام در شهرهای مختلف این استان و همین طور حاشیه شهر اهواز، اندیمشک، شوش، شوشتر، مسجد سلیمان، اندیکا، لالی، الوان، دشت آزادگان، دهدز، دزفول، هفتگل، ایذه و روستاهای تابعه در میان مردم پخش شد. بسیاری همان زمان این اقدام را - که در سال های قبل سابقه نداشت- دارای شائبه تبلیغاتی دانستند. در ماجرای سیل در استان خراسان رضوی هم آستان قدس که تحت تولیت ابراهیم رئیسی است حضور فعالی داشت.باشگاه خبرنگاران جوان هم با تایید توزیع بسته های غذایی توسط بنیاد کرامت امام رضا، وابسته به آستان قدس رضوی نوشت که بنیاد کرامت امام رضا (ع) تلاش دارد با سازماندهی نهضت خدمت رسانی مردمی برای محرومان در عرصه رفع محرومیت در پنج حوزه فرهنگی، تربیتی، ازدواج، اشتغال و درمان اقدام کند. اقدامی که شائبه تبلیغاتی بودن آن زیاد بود. روزنامه ایران هم اخیرا در گزارشی نوشته بود: «پخش تصاویر یکی از نامزدهای احتمالی ریاست جمهوری در قامت امام جماعت، به یکی از عناصر ثابت برنامه های شبکه های مختلف در هنگامه نماز ظهر تبدیل شده است»، مقصود ابراهیم رئیسی بود.در اقدامی کمی عجیب و بی سابقه، رئیسی در شب میلاد مولای متقیان حضرت علی علیه السلام هم از مشهد به تهران آمد تا در یکی از مساجد جنوب شهر سخنرانی کند و هوادارانش در یکی از مساجد تهران هنگام استقبال از وی شعار دادند: ابراهیم بت شکن- بت بزرگ را بشکن! همچنین تراکت های «خدا را شکر رئیسی آمد»، بین افراد حاضر در مسجد «حوری» محله بلوار قیام تهران دیده می شد؛ تراکت هایی که چند بار پخش و جمع شد. منتشرکنندگان تراکت ها هم خودشان را این گونه معرفی کرده بودند: «پویش بزرگ مردمی حمایت از خادم امام رضا (ع) در انتخابات ریاست جمهوری». روی این تراکت ها نوشته شده بود: «خدا را شکر رئیسی آمد» و همه اینها درحالی است که طبق «ماده 66» قانون انتخابات، «فعالیت های انتخاباتی نامزدهای ریاست جمهوری رسما از تاریخ اعلام اسامی آنان به وسیله وزارت کشور آغاز و تا 24 ساعت قبل از شروع اخذ رای، خاتمه می پذیرد». این درحالی است که در تلگرام یک کانال پرمخاطب با نزدیک به 74 هزارو 600 عضو وجود دارد به نام کانال رسمی ستاد انتخاباتی حجت الاسلام والمسلین دکتر رئیسی و تمامی اخبار و بیانیه های تبلیغاتی رئیسی را پوشش می دهد. این کانال رسما عملیات تبلیغات به نفع رئیسی را از مدتی قبل شروع کرده است. در کانال تلگرامی اش و سایت های خبری نزدیک به او مدام تصاویری از دیدارهای رئیسی با خانواده های بی بضاعت منتشر می شود.سخنان او هم پوشش داده می شود. مثلا در یکی از مطالب منتشر شده در کانال، نوشته ای همراه با عکس رئیسی منتشر شده با این عنوان که: «عمیقا معتقدم این وضعیت قابل تغییر است و به مدد الهی امکان بازگشت تحرک، نشاط و رونق به زندگی مردم وجود دارد».نامزد انتخابات ریاست جمهوری در بخشی از نامه خود خطاب به رئیس سازمان صداوسیما نوشته است: «متاسفانه برخلاف روال معمول، اکنون برنامه های جاری رئیس جمهور محترم که یکی از کاندیداهای انتخابات ریاست جمهوری هستند، به طور پی درپی و پرحجم در صدا و سیما پوشش زنده و خبری پیدا می کند... از صداوسیما انتظار می رود با عنایت به اهداف و ماموریت های قانونی خود از هرگونه اقدامی که با ایجاد شائبه تبلیغ جانبدارانه به نفع یک فرد یا جریان خاص، فرایند داوری درست و آگاهانه مردم شریف را مخدوش سازد، جدا پرهیز نماید».در نامه به روحانی هم نوشته است: «بنده و جنابعالی پیش از آنکه حقوق دان باشیم، هر دو مفتخر به کسوت روحانیت هستیم و این انتساب، ما را به رعایت امور اخلاقی بیش از دیگران ملزم و موظف می نماید. اگر در صحنه انتخابات ریاست جمهوری، رقابت برای خدمت به مردم می باشد و همین مایه مباهات ماست، حیف است که به شائبه نمایش های تبلیغاتی که داوری دیگران را درباره ما مخدوش می کند، آلوده شود». حسن روحانی به واسطه شخصیت حقوقی خود؛ یعنی بالاترین مقام اجرائی در کشور، مسئولیت هایی برعهده دارد، باید سخنرانی کند، به جلسه هیئت دولت برود، پروژه هایی را افتتاح کند و...، در نتیجه صداوسیما حتی در صورت عدم تمایل هم مجبور به پوشش دهی آن است. نه فقط روحانی، بلکه هر رئیس جمهوری دیگری راه گریزی از این مسئله ندارد، مگر اینکه در یکی، دو ماه مانده به انتخابات از سمت ریاست جمهوری مرخصی بگیرد تا رفتارش از سوی منتقدان شائبه تبلیغ نداشته باشد.اما قانون تا این لحظه چنین پیش بینی ای نداشته است. پس بدون نیت خوانی کنش های معمول یک رئیس جمهوری مستقر نمی تواند شائبه تبلیغاتی داشته باشد، مگر رفتارها و اقداماتی از او سر بزند که در دوران ریاست جمهوری اش سابقه نداشته یا جزء مسئولیت های معمول یک رئیس دولت قرار نگیرد. تجربه تا به امروز می گوید که گرایش سیاسی حاکم بر صداوسیما از قضا چندان تمایلی هم به پوشش همان اخبار دولت و ریاست جمهوری فعلی ندارد و تاجایی که بتواند در ارتباط با پخش اخبار دولت انواع ترفندها را به کار می برد. تاجایی که عدم پوشش زنده برخی سخنرانی های روحانی یا قطع ناگهانی آن حتی باعث اعتراض ناظران بیرونی هم شده است؛ مثلا در تازه ترین اقدام، صداوسیما اخیرا از پخش سخنرانی رئیس جمهوری در همایش اقتصاد مقاومتی و توسعه روستایی اجتناب کرد. همچنین خبری از پوشش مصاحبه مطبوعاتی ارائه گزارش پلاسکو نیز در صداوسیما نبود. سیما نه تنها از پوشش کنفرانس مطبوعاتی هیئت ویژه بررسی اجتناب کرد، بلکه در اقدامی هدفدار، از طرح پرسش از اعضای این هیئت که کاملا تخصصی و غیرسیاسی بود نیز خودداری کرد. آنچه باعث اعتراض رئیسی و نامه نگاری او شده است احتمالا به پخش دو سخنرانی حسن روحانی بازمی گردد؛ یکی افتتاح پروژه های اخیر در عسلویه و دیگری روز ارتش.حجت الاسلام احمد مازنی، از اعضای شاخص کمیسیون فرهنگی مجلس، در یادداشتی، به تبلیغات سیاسی صداوسیما برای رئیسی اعتراض کرده بود. نماینده مردم تهران درعین حال خطاب به تولیت آستان قدس گفته بود شکاف میان فقیر و غنی با اتخاذ سیاست ها و تدابیر درست اقتصادی ترمیم می شود.... تبلیغات زودهنگام ستاد رئیسی یا روحانی؟ از اواخر اسفند سال گذشته که احتمال ورود رئیسی به رقابت های انتخاباتی شدت گرفت، کم کم فضاسازی برای آشنایی با ابراهیم رئیسی که چهره ای ناآشنا برای عموم بود، آغاز شد. به صداوسیما رفت. به سفر رفت و رسانه های اصولگرا شروع به پوشش دهی آن کردند. در اخبار هم آمده بود که در ایام عید نوروز بیش از 25 هزار بسته ارزاق تبرکی آستان مقدس امام رضا علیه السلام در شهرهای مختلف این استان و همین طور حاشیه شهر اهواز، اندیمشک، شوش، شوشتر، مسجد سلیمان، اندیکا، لالی، الوان، دشت آزادگان، دهدز، دزفول، هفتگل، ایذه و روستاهای تابعه در میان مردم پخش شد. بسیاری همان زمان این اقدام را - که در سال های قبل سابقه نداشت- دارای شائبه تبلیغاتی دانستند. در ماجرای سیل در استان خراسان رضوی هم آستان قدس که تحت تولیت ابراهیم رئیسی است حضور فعالی داشت.باشگاه خبرنگاران جوان هم با تایید توزیع بسته های غذایی توسط بنیاد کرامت امام رضا، وابسته به آستان قدس رضوی نوشت که بنیاد کرامت امام رضا (ع) تلاش دارد با سازماندهی نهضت خدمت رسانی مردمی برای محرومان در عرصه رفع محرومیت در پنج حوزه فرهنگی، تربیتی، ازدواج، اشتغال و درمان اقدام کند. اقدامی که شائبه تبلیغاتی بودن آن زیاد بود. روزنامه ایران هم اخیرا در گزارشی نوشته بود: «پخش تصاویر یکی از نامزدهای احتمالی ریاست جمهوری در قامت امام جماعت، به یکی از عناصر ثابت برنامه های شبکه های مختلف در هنگامه نماز ظهر تبدیل شده است»، مقصود ابراهیم رئیسی بود.در اقدامی کمی عجیب و بی سابقه، رئیسی در شب میلاد مولای متقیان حضرت علی علیه السلام هم از مشهد به تهران آمد تا در یکی از مساجد جنوب شهر سخنرانی کند و هوادارانش در یکی از مساجد تهران هنگام استقبال از وی شعار دادند: ابراهیم بت شکن- بت بزرگ را بشکن! همچنین تراکت های «خدا را شکر رئیسی آمد»، بین افراد حاضر در مسجد «حوری» محله بلوار قیام تهران دیده می شد؛ تراکت هایی که چند بار پخش و جمع شد. منتشرکنندگان تراکت ها هم خودشان را این گونه معرفی کرده بودند: «پویش بزرگ مردمی حمایت از خادم امام رضا (ع) در انتخابات ریاست جمهوری». روی این تراکت ها نوشته شده بود: «خدا را شکر رئیسی آمد» و همه اینها درحالی است که طبق «ماده 66» قانون انتخابات، «فعالیت های انتخاباتی نامزدهای ریاست جمهوری رسما از تاریخ اعلام اسامی آنان به وسیله وزارت کشور آغاز و تا 24 ساعت قبل از شروع اخذ رای، خاتمه می پذیرد». این درحالی است که در تلگرام یک کانال پرمخاطب با نزدیک به 74 هزارو 600 عضو وجود دارد به نام کانال رسمی ستاد انتخاباتی حجت الاسلام والمسلین دکتر رئیسی و تمامی اخبار و بیانیه های تبلیغاتی رئیسی را پوشش می دهد. این کانال رسما عملیات تبلیغات به نفع رئیسی را از مدتی قبل شروع کرده است. در کانال تلگرامی اش و سایت های خبری نزدیک به او مدام تصاویری از دیدارهای رئیسی با خانواده های بی بضاعت منتشر می شود.سخنان او هم پوشش داده می شود. مثلا در یکی از مطالب منتشر شده در کانال، نوشته ای همراه با عکس رئیسی منتشر شده با این عنوان که: «عمیقا معتقدم این وضعیت قابل تغییر است و به مدد الهی امکان بازگشت تحرک، نشاط و رونق به زندگی مردم وجود دارد».نامزد انتخابات ریاست جمهوری در بخشی از نامه خود خطاب به رئیس سازمان صداوسیما نوشته است: «متاسفانه برخلاف روال معمول، اکنون برنامه های جاری رئیس جمهور محترم که یکی از کاندیداهای انتخابات ریاست جمهوری هستند، به طور پی درپی و پرحجم در صدا و سیما پوشش زنده و خبری پیدا می کند... از صداوسیما انتظار می رود با عنایت به اهداف و ماموریت های قانونی خود از هرگونه اقدامی که با ایجاد شائبه تبلیغ جانبدارانه به نفع یک فرد یا جریان خاص، فرایند داوری درست و آگاهانه مردم شریف را مخدوش سازد، جدا پرهیز نماید».در نامه به روحانی هم نوشته است: «بنده و جنابعالی پیش از آنکه حقوق دان باشیم، هر دو مفتخر به کسوت روحانیت هستیم و این انتساب، ما را به رعایت امور اخلاقی بیش از دیگران ملزم و موظف می نماید. اگر در صحنه انتخابات ریاست جمهوری، رقابت برای خدمت به مردم می باشد و همین مایه مباهات ماست، حیف است که به شائبه نمایش های تبلیغاتی که داوری دیگران را درباره ما مخدوش می کند، آلوده شود». حسن روحانی به واسطه شخصیت حقوقی خود؛ یعنی بالاترین مقام اجرائی در کشور، مسئولیت هایی برعهده دارد، باید سخنرانی کند، به جلسه هیئت دولت برود، پروژه هایی را افتتاح کند و...، در نتیجه صداوسیما حتی در صورت عدم تمایل هم مجبور به پوشش دهی آن است. نه فقط روحانی، بلکه هر رئیس جمهوری دیگری راه گریزی از این مسئله ندارد، مگر اینکه در یکی، دو ماه مانده به انتخابات از سمت ریاست جمهوری مرخصی بگیرد تا رفتارش از سوی منتقدان شائبه تبلیغ نداشته باشد.اما قانون تا این لحظه چنین پیش بینی ای نداشته است. پس بدون نیت خوانی کنش های معمول یک رئیس جمهوری مستقر نمی تواند شائبه تبلیغاتی داشته باشد، مگر رفتارها و اقداماتی از او سر بزند که در دوران ریاست جمهوری اش سابقه نداشته یا جزء مسئولیت های معمول یک رئیس دولت قرار نگیرد. تجربه تا به امروز می گوید که گرایش سیاسی حاکم بر صداوسیما از قضا چندان تمایلی هم به پوشش همان اخبار دولت و ریاست جمهوری فعلی ندارد و تاجایی که بتواند در ارتباط با پخش اخبار دولت انواع ترفندها را به کار می برد. تاجایی که عدم پوشش زنده برخی سخنرانی های روحانی یا قطع ناگهانی آن حتی باعث اعتراض ناظران بیرونی هم شده است؛ مثلا در تازه ترین اقدام، صداوسیما اخیرا از پخش سخنرانی رئیس جمهوری در همایش اقتصاد مقاومتی و توسعه روستایی اجتناب کرد. همچنین خبری از پوشش مصاحبه مطبوعاتی ارائه گزارش پلاسکو نیز در صداوسیما نبود. سیما نه تنها از پوشش کنفرانس مطبوعاتی هیئت ویژه بررسی اجتناب کرد، بلکه در اقدامی هدفدار، از طرح پرسش از اعضای این هیئت که کاملا تخصصی و غیرسیاسی بود نیز خودداری کرد. آنچه باعث اعتراض رئیسی و نامه نگاری او شده است احتمالا به پخش دو سخنرانی حسن روحانی بازمی گردد؛ یکی افتتاح پروژه های اخیر در عسلویه و دیگری روز ارتش.
                