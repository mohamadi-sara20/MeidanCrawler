سه‌شنبه ۱۰ مرداد ۱۳۹۶
-----------------------------------------
type_unknown
-----------------------------------------
حواستان باشد افشاگری می کنم
-----------------------------------------

                    هرچند وزیر نفت حالا دلخوشی از فضای اقتصاد سیاسی ندارد؛ او چندی پیش گفته بود: «به خاطر اقتصاد سیاسی کتک می خوریم»، اما وزیر کار هم پا جای پای او گذاشته است. جالب آنکه ربیعی از رایزنی ها و دیدارهای پشت پرده فرد مذکور خبر داده است. روشن است که او همچنان رانت های اطلاعاتی، مالی و رابطه ای دارد. نکته ای که گویا وزیر کار را عصبانی کرده است. وزیر نفت هم درباره فساد مشابه آنچه ربیعی از آن یاد کرده است، گفته بود: «این ها که می گویند ما تایید نکردیم (مربوط به بابک زنجانی) و ما نبودیم، همه اصل امضاهایشان وجود دارد». به بیان زنگنه، به هر حال اگر بابک زنجانی خطایی هم کرده، به تنهایی قادر نبوده این حجم گسترده از تخلف را مرتکب شود و در واقع؛ به اتکای پشتیبانان خود در دولت قبل، چنین چپاول بی سابقه ای را انجام داده است.تخلفی که وزیر کار از آن سخن گفته است، مربوط به تحریم های فروش محصولات پتروشیمی در سال های 1391 و 1392 است. در دوره ای که تخلف ها و فسادهای بزرگ مالی در کشور رخ داد، بخش مهمی از دارایی های کشور به باد رفت و هنوز هم هیچ کس پاسخ گوی آن نیست.اما حالا و در چنین شرایطی پرسش این است که «آیا چنین افشاگری هایی می تواند همچنان مفید باشد؟ فایده آن چیست و چه خیری برای کشور دارد؟ آیا همچنان می توان امید داشت افشاگری بیت المال را به جیب مردم باز می گرداند؟» «شرق» این پرسش ها را از پویا جبل عاملی، اقتصاددان پرسیده است. جالب آنکه همین چند روز پیش، زنگنه گفته بود: بعید می دانم بابک زنجانی پولی بدهد، به نظرم اصلا پولی ندارد که بدهد؛ به گفته زنگنه «وارد بحث بابک زنجانی که شدیم، دیدیم همه اش مسئله دارد. البته به او فرصت های خیلی طولانی و تا اردیبهشت 1393 داده بودند. من حس کردم ایشان خیلی آدم طلبکاری است. البته هرگز او را ندیدم. این موضوع را از مدارک متوجه شدم. به دنبال شکایت و پیگیری در قوه قضائیه، ایشان بازداشت شد و چیزی هم به نفت نداد. حتی آن اموالی که داده اند و می گویند دو هزار میلیارد تومان ارزش کارشناسی آن است، نمی شود به این قیمت فروخت و کسی نمی خرد. تقریبا چیزی دست ما را نگرفته و هر روز هم از این شایعات درست می کنند که «من آمده ام پول را بدهم و کسی تحویل نمی گیرد». بابک زنجانی؛ پدیده عجیبی است و اصلا باید به این فکر کرد. همیشه در جامعه از این چیزها وجود دارد؛ اما چه شرایطی ایجاد شد که این فرد توانست این قدر رشد کند و تا اینجا بیاید؟ این مهم تر است. چطور می گویند فضای کسب وکار؟ چیزی که برای رشد اقتصاد یک کشور مطرح است و در دنیا می گویند باید فضای کسب وکار چگونه باشد تا این رشد اتفاق بیفتد؟ در آن شرایط فضای کسب وکار فسادآمیزی در کشور درست شد که بابک زنجانی ها رشد کردند. طبیعی است که وقتی فضای کسب وکار برای آنها مساعد باشد، برای بقیه فضای ضد کسب وکار می شود». پولی بازنمی گرددپویا جبل عاملی، اقتصاددان دراین باره به «شرق» می گوید: مسلم است آنهایی که پول های کشور را تاکنون به کشور بازنگردانده اند، با افشاگری هم این کار را نخواهند کرد. برای این سخن همین نمونه کافی است که فردی که پای مرگ ایستاده و در حال محاکمه است، حاضر نیست پول ها را بازگرداند، پس افشاگری و بدترین مجازات ها هم می تواند در این روند بی اثر باشد. او ادامه می دهد: اما به هرحال شفاف سازی یکی از وجوه جامعه مدنی است که می تواند در کاهش فساد و جرم موثر باشد. در این باره باید گفت که هر چقدر رسانه ها آزادتر و جامعه مدنی پویاتر باشد، جامعه باز فساد کمتری خواهد داشت. به گفته جبل عاملی دلیل این امر آن است که نهادهای ناظری وجود دارند که مستقل هستند و این استقلال هم مهم است. اگر نه، حتی زمانی که نهادهایی وجود داشته باشند که جرم و فساد را افشا کنند اما اگر در این وضعیت تعادلی وجود نداشته باشد و این قدرت افشاگری مختص یک نهاد باشد، یعنی قدرت های مختلف نهادهای ناظر را اداره نکنند، این موضوع فضا را می بندد و فضا را برای فساد بیشتر باز می کند. جبل عاملی تاکید می کند که به هرحال این افشاگری ها برای بازشدن فضای شفاف سازی در جامعه مناسب است. فاصله زیاد صندوق های بازنشستگی با اهداف وزارتوزیر تعاون، کار و رفاه اجتماعی همچنین روز گذشته گفته بود: روزی که به وزارتخانه آمدم، دیدم تلقی از صندوق درست نیست و صندوق تبدیل به یک کار پردازی شده بود و این ماهیت صندوق نبود. برنامه ریزی کردیم و روی ایده ای برای صندوق کار کردیم. کنار کسانی که کارهای خوبی انجام می دهند، کسانی هم هستند که باید آنها را به خاطر کارهای نکرده دوست داشت؛ کسی را که پسرعمه اش را در صندوق مدیر جایی نمی گذارد تا بخورد هم باید دوست داشت.علی ربیعی با بیان اینکه تصویر صندوق ها فاصله زیادی با اهداف عالی ما دارد، گفت: فقط پرداخت حقوق و مستمری بازنشستگی همه معنای صندوق نیست. تاکید کردیم صندوق ها کاهش ریسک بازنشستگی را مدنظر داشته باشند. ریسک مسکن، ریسک درمان و حتی ریسک انزوای اجتماعی هم مدنظر است. در تغییرات نسلی با نوعی انزوای سالمندی روبه رو می شویم که باید برای رفع آن نهادسازی کرده و به آن پاسخ دهیم. سالمند باید زندگی سالم اجتماعی را در دوران بازنشستگی خود تجربه کند. بازنشسته معضل نیست و رفتارهای ما با صندوق ها در پنج دهه گذشته مشکل است.او با بیان اینکه نظریه داشتن در کار مهم است درحالی که در کشور کمتر به آن توجه می شود، گفت: نظریه ما این بود که صندوق را به مثابه حیات اجتماعی بازنشسته دیدیم. باید سیاست بازنشستگی را تدوین و دنبال کنیم. پایدارکردن منابع صندوق ها هم هدف بعدی است. هفت میلیون و 400 هزار فرد 60 سال به بالا داریم.به بیان ربیعی، در صندوق ها با فقدان آینده نگری روبه رو بودیم و روزی که باید بدهی ها به صندوق ها پرداخت می شد، شرکت هایی را تها تر کردند. در صندوق فولاد یک سری شرکت رو به ورشکستگی را تحویل دادند. ما حاضریم دارایی ها را بگیرند و پول نقد بدهند. نباید شرکت ها را به سمت خصولتی برد. متاسفانه به جای نقد این سیاست ها خود صندوق ها را نقد می کنند. ربیعی با اشاره به اینکه جلسه ای با رئیس جمهور داشتیم و تصمیماتی گرفتیم که خروج از بنگاه های ناکارآمد مهم ترین آن بود، گفت: طرح نهایی را تقدیم رئیس جمهور خواهم کرد و معتقدیم باید جایی برویم که بیشترین سودآوری را داشته باشیم. وزیر تعاون، کار و رفاه اجتماعی با اشاره به اینکه بیشترین زجر ما این است که انتصابات سفارشی در برخی شرکت ها نداشته باشیم، گفت: تعهد اخلاقی با خدا و مردم داشتیم تا جایی که توانستیم شما را روز قیامت در قبال اموال صندوق ناظر بدانیم. بنای ما حفظ استقلال صندوق بازنشستگی بوده است.وی افزود: برخی انگ خصولتی به صندوق می زنند و نمی گویند طبق کدام تحلیل های اقتصادی سخن می گویند. سهم سرمایه گذاری کل صندوق های ما در کشور کمتر از 9 درصد است. در سال گذشته بدون ریالی افزایش سرمایه، توانستیم سه هزار میلیارد تومان وارد صندوق بازنشستگی کنیم. برای بیمه تکمیلی دولت پولی به صندوق نداد اما آن را مدیریت کردیم.
                