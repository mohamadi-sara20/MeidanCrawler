چهار‌شنبه ۱۲ مهر ۱۳۹۶
-----------------------------------------
type_unknown
-----------------------------------------
4 پرونده شکایت از احمدی نژاد
-----------------------------------------

                    شرق: میراث احمدی نژاد حالا برای ایران طبق طبق پرونده های شکایت است. هنوز افشاگری دادستان دیوان محاسبات در موضوع تخلف های نفتی و هفت پرونده شکایت از او از سرخط خبرها خارج نشده که یک بار دیگر ماجرای شکایت مجلس هشتم و نهم از او به سرخط خبرها بازگشته است. ماه عسل احمدی نژاد و اصولگرایان که رو به پایان گذاشت، برخی شکایت ها درباره تخلف احمدی نژاد در اجرای قوانین از سوی کمیسیون اصل 90 به قوه قضائیه فرستاده شد. یکی از پرونده ها مربوط به سرپرستی طولانی احمدی نژاد بر وزارت نفت و دخل و تصرف غیرقانونی در اموال دولتی بود. چهار پرونده شکایت مجلس هشتم و نهم از محمود احمدی نژاد در شعبه 76 سابق کیفری تهران است.اما آن طور که حسین مظفر معاون نظارت مجلس گفته «با وجود پیگیری مکرر تاکنون این پرونده ها منجر به صدور رای نشده و هم اکنون نیز در شعبه 6 کیفری یک تهران در حال پیگیری است». بهرام پارسایی، عضو کمیسیون اصل 90 به «شرق» می گوید «ما که به مجلس آمدیم، در کمیسیون اصل 90 بلوایی بود از تخلف های دولت احمدی نژاد. شکایت از او و رسیدگی هرچه سریع تر به پرونده های او در دادگاه باید در اولویت دستگاه قضائی باشد».شفاف سازی دادگاه احمدی نژاد برای مردمتاخیرها در رسیدگی چندساله به پرونده احمدی نژاد در شرایطی اتفاق افتاده که حسب مواد 49 و 236 آیین نامه داخلی، نمایندگان حق دارند تخلف هیئت دولت و شخص رئیس جمهوری را پیگیری و علیه او به دستگاه قضا شکایت کنند. قوه قضائیه نیز ملزم است خارج از نوبت و بدون تشریفات اداری به این پرونده رسیدگی کند. غلامرضا حیدری نیز به «شرق» گفته «براساس هیچ مستند و قانونی نمی توان رئیس دولت را از رسیدگی حقوقی و قانونی مستثنا کرد. به همین خاطر برگزاری دادگاه احمدی نژاد و اطلاع رسانی مفصل درباره تخلف های او می تواند دست کم افکار عمومی را آرام تر کند. پروژه احمدی نژاد صرفا به ابعاد اقتصادی محدود نمی شود و به لحاظ اعتماد اجتماعی به سرمایه اجتماعی ایرانیان لطمه وارد کرده است». شکایت ها علیه قانون شکنی ها یا عدم اجرای قوانین یا سرپرستی طولانی احمدی نژاد بر وزارت نفت به مجلس می رسید و مجلسیان هم سرآخر همه شکایت های وارده را یکی کردند و آن را به شعبه 76 کیفری تهران فرستادند. حالا محمود احمدی نژاد لب به شکواییه گشوده و به ویژه از شکایت های واصله از مجلس به دستگاه قضا گله کرده است.شکایت از احمدی نژاد ربطی به علی لاریجانی نداشتحسین مظفر، معاون نظارت مجلس در جوابیه ای به سخنان احمدی نژاد واکنش نشان داده است. در بند بند این جوابیه نکاتی در مورد سخنان احمدی نژاد مورد تاکید قرار گرفته و به ویژه اینکه علی لاریجانی شاکی اصلی احمدی نژاد نبوده و کمیسیون اصل 90 مجلس پیگیر این شکایت هاست. محمود احمدی نژاد رئیس دولت های نهم و دهم، سوم مهر 96 در فضای مجازی نکاتی علیه شکایت مجلس نهم از او مطرح کرد. در بخشی از نامه احمدی نژاد آمده بود «مجلس قدیم و ریاست آن- علی لاریجانی- در استفاده از ابزارهای نظارتی علیه وزیران و رئیس دولت کم نگذاشت». مظفر در پاسخ به این نکته به خانه ملت گفته «قانون اساسی و قانون آیین نامه داخلی مجلس استفاده از ابزارهای نظارتی مانند: حق تذکر، سوال، استیضاح و تحقیق وتفحص را از اختیارات نمایندگان دانسته و برای آن سازوکار قانونی مشخص کرده است. این سخن آقای احمدی نژاد هم غیرواقعی و هم توهین به نمایندگان است».حسب مواد 49 و 236 آیین نامه داخلی کمیسیون های مجلس یا نمایندگان می توانند از دستگاه ها گزارش عملکرد گرفته، تخلفات یا سوءاستفاده یا نقض و استنکاف مسئولان از اجرای قانون را توسط رئیس جمهوی یا وزیران مربوطه بررسی و در صورت تایید نمایندگان مجلس به قوه قضائیه ارسال کنند. قوه قضائیه نیز ملزم است خارج از نوبت و بدون تشریفات اداری به این پرونده رسیدگی کند. همچنین طبق قانون اساسی کمیسیون اصل 90 مسئولیت شکایت از عملکرد قوای سه گانه را بر عهده داشته و طبق تبصره ماده 5 قانون نحوه اجرای اصل 90 قانون اساسی می تواند شکایت و تخلف قوای مختلف را بررسی کرده و پس از احراز تخلف به دادگاه صالح قضائی ارجاع دهد تا خارج از نوبت رسیدگی شود. مظفر همچنین درباره اینکه احمدی نژاد شکایات به دستگاه قضائی را ناشی از اعمال نظر رئیس محترم مجلس عنوان کرده، نیز گفته «این مسئله صحت نداشته، چراکه هیچ یک از شکایات ارسال شده از مجلس به دستگاه قضائی که ذیلا می آید مربوط به رئیس مجلس آقای دکتر لاریجانی نیست و هیچ اعمال نظری نیز از سوی ایشان صورت نگرفته است. بلکه فقط به خاطر تخلفات رئیس دولت وقت در اجرای قوانین بوده که توسط کمیسیون اصل 90 قانون اساسی مورد رسیدگی قرار گرفته و پس از اثبات تخلف به دستگاه قضائی ارجاع شده است».پرونده اولتخلف آقای احمدی نژاد در تعیین سرپرست برای وزارت نفت و تصدی سرپرستی وزارتخانه، نخستین پرونده شکایت مجلس هشتم از احمدی نژاد را رقم زد. اردیبهشت 90 شورای نگهبان سرپرستی رئیس دولت وقت بر وزارت نفت را زیر سوال برد. با درخواست 11 نفر از نمایندگان دوره هشتم مجلس، موضوع در کمیسیون انرژی مطرح شد و گزارش کمیسیون مبنی بر عدم وجاهت قانونی سرپرستی رئیس دولت بر وزارت نفت و دخل و تصرف غیرقانونی نامبرده در اموال دولتی خرداد 90 به تصویب مجلس رسید. این پرونده برای پیگیری به قوه قضائیه ارسال شد.پرونده دومتخلف احمدی نژاد در تشکیل ندادن وزارت ورزش و جوانان و معرفی وزیر، دومین پرونده تخلف از او در مجلس نهم را رقم زد. پیگیری های مکرر مجلس به نتیجه نرسید و موضوع درکمیسیون اصل 90 رسیدگی شد. پس از احراز تخلف، پرونده به دادستان وقت کل کشور و دادستان عمومی و انقلاب تهران ارجاع شد که کماکان در حال رسیدگی و بررسی است.پرونده سومشکایت شرکت راه آهن شهری تهران و حومه در آبان 1389 به کمیسیون اصل 90 سومین پرونده شکایت از دولت محمود احمدی نژاد را رقم زد. این شکایت بر اجرانشدن قانون استفاده از تسهیلات ذخیره ارزی برای حمل ونقل ریلی و عمومی شهرها از سوی دولت تاکید می کرد. پرونده این شکایت نیز با نظر کمیسیون اصل 90 مجلس به شعبه 76 سابق کیفری تهران ارسال شد و حالا در شعبه 6 کیفری یک تهران در دست رسیدگی است.پرونده چهارمپرونده چهارم به تخلف دولت سابق در تهیه نکردن اساسنامه شرکت های تابعه وزارت نفت مرتبط است. با توجه به اینکه دولت سابق پنج سال متوالی از اجرای احکام مندرج در قوانین بودجه تخلف کرد و دیوان محاسبات کشور سال87 در گزارش تفریغ بودجه سال های 84 تا 86 به تخلف رئیس جمهور اشاره کرد. پرونده به دادسرای دیوان احاله شد. کمیسیون اصل 90 مجلس نیز موضوع را بررسی و در صحن علنی قرائت کرد و گزارش را حسب قانون به قوه قضائیه فرستاد.
                