یک‌شنبه ۲۰ فروردین ۱۳۹۶
-----------------------------------------
type_unknown
-----------------------------------------
نماز رئیسی سخنرانی روحانی
-----------------------------------------

                    روز گذشته، رئیس جمهوری در حالی سخنرانی خود را در همایش «اقتصاد مقاومتی و توسعه روستایی»، انجام داد که صداوسیما در اقدامی غیرمعمول این مراسم را پخش زنده نکرد؛ همان مراسمی که حسن روحانی در آن به کنایه گفته: «هر روستا و روستایی یک رسانه برای دولت مظلوم یازدهم است».شاید این پخش نشدن به دلیل کنایه روز پنجشنبه رئیس جمهوری به «رسانه ملی» باشد؛ آنجاکه روحانی در جمع جوانان و نخبگان استان سمنان گفت: «در آغاز این دولت، تورم مواد خوراکی و مواد غذایی نسبت به سال قبل آن، 51 درصد بود؛ اما امسال تورم مواد خوراکی ما نسبت به سال قبل کمتر از هشت درصد است. اما آن زمان که تورم موادغذایی 51 درصد شده بود، صداوسیما خواب و چرتش برده بود».تقابل صداوسیما با رئیس جمهور دولت یازدهم از همان شروع فعالیت های انتخاباتی حسن روحانی در سال92 آغاز شده بود و تاکنون نیز ادامه دارد. از آغازبه کار دولت تدبیر و امید تا امروز، سازمان صداوسیما سه رئیس را به خود دیده است و هر سه نیز در مقاطعی مورد انتقاد رئیس جمهور و کابینه او قرار گرفته اند.روز گذشته، رئیس جمهوری در حالی سخنرانی خود را در همایش «اقتصاد مقاومتی و توسعه روستایی»، انجام داد که صداوسیما در اقدامی غیرمعمول این مراسم را پخش زنده نکرد؛ همان مراسمی که حسن روحانی در آن به کنایه گفته: «هر روستا و روستایی یک رسانه برای دولت مظلوم یازدهم است».شاید این پخش نشدن به دلیل کنایه روز پنجشنبه رئیس جمهوری به «رسانه ملی» باشد؛ آنجاکه روحانی در جمع جوانان و نخبگان استان سمنان گفت: «در آغاز این دولت، تورم مواد خوراکی و مواد غذایی نسبت به سال قبل آن، 51 درصد بود؛ اما امسال تورم مواد خوراکی ما نسبت به سال قبل کمتر از هشت درصد است. اما آن زمان که تورم موادغذایی 51 درصد شده بود، صداوسیما خواب و چرتش برده بود». تقابل صداوسیما با رئیس جمهور دولت یازدهم از همان شروع فعالیت های انتخاباتی حسن روحانی در سال 92 آغاز شده بود و تاکنون نیز ادامه دارد. از آغازبه کار دولت تدبیر و امید تا امروز، سازمان صداوسیما سه رئیس را به خود دیده است و هر سه نیز در مقاطعی مورد انتقاد رئیس جمهور و کابینه او قرار گرفته اند.تقابل با 3 رئیسزمانی که حسن روحانی دولت را تحویل گرفت، عزت الله ضرغامی ریاست سازمان صداوسیما را بر عهده داشت.روحانی در خرداد 92 که به عنوان کاندیدای ریاست جمهوری در برنامه گفت وگوی ویژه خبری شبکه دو شرکت کرده بود، به انتقاد از صداوسیما پرداخته و گفته بود: «ای کاش در صداوسیما هم عدالت برقرار می شد و اگر نقد سازنده ای بود، آن را بیان می کرد و اگر تهمت بود، به دنبال تهمت نرود؛ چراکه در رسانه ها به بسیاری از مسئولان ما ظلم شده است و ای کاش آنها می آمدند و از خودشان دفاع می کردند؛ چراکه بسیاری از آنهایی که در زندان شاه شلاق خوردند و یار امام بودند، به آنها توهین شده است».او گفته بود: «اگر به آقای الف توهین شد، صداوسیما به آن فرد وقت داده تا پاسخ گوی این توهین ها باشد. مانند حرف امام خمینی(ره) که فرمودند اگر از پشت بلندگوی مجلس به کسی اهانت شد، به وی وقت دهید تا حرف بزند. اگر به شخصی توهین شد به آنها وقت پاسخ گویی بدهید، سرمایه های انقلاب را تحریف نکنید، اینها سرمایه های انقلاب اند و به سادگی آنها را از دست ندهیم و در زمین دشمن بازی نکنیم». او چند روز بعد از آن نیز «رسانه ملی» را «رسانه میلی» خوانده بود.در بهمن همان سال نیز که حسن روحانی به ریاست جمهوری رسیده بود، تاخیر در پخش زنده گفت وگوی تلویزیونی او از صداوسیما، حاشیه ساز شد. رئیس جمهوری در توییتی اعلام کرد عزت الله ضرغامی مانع پخش زنده گفت وگوی رئیس جمهور شده است. این مصاحبه بالاخره با تاخیر پخش شد و روحانی هم در آن برنامه گفت نمی خواهد دلایل تاخیر در پخش این مصاحبه را باز کند. صداوسیما دلایل فنی را دلیل این تاخیر عنوان کرد.تقابل های سرافرازحدود 15 ماه بعد از استقرار دولت یازدهم، ضرغامی رفت و محمد سرافراز به جای او منصوب شد؛ اما باز هم عملکرد این رسانه، انتقاد دولتی ها را دربر داشت. در اردیبهشت سال 94 که مجید انصاری، معاونت پارلمانی حسن روحانی را بر عهده داشت، با انتقاد از صداوسیما گفت: «صداوسیما با کم لطفی نسبت به دولت یازدهم مانند دوره های قبل به توفیقات و دستاوردهای به دست آمده نمی پردازد. سایت ها و رسانه های دیگر نیز به جای همراهی و کمک به دولت، فشار زیادی را به دولت تحمیل می کنند».اما یکی از مهم ترین تقابل های دولت و صداوسیما در دوران سرافراز، به پخش نشدن مصاحبه عادل فردوسی پور با وزیر خارجه دولت تدبیر و امید برمی گردد. برنامه 90 مانند هر سال که در شب یلدا یک مصاحبه ویژه انجام می دهد، در سال 94 و چند ماه بعد از توافق ایران با 1+5 و شروع توافق برجام، مصاحبه ای با محمدجواد ظریف ترتیب داده بود که با وجود پخش تیزر آن، این مصاحبه پخش نشد. فردوسی پور نیز درباره این اتفاق گفت: «از ظریف و مردم عذرخواهی می کنم. صداوسیما صلاح ندید مصاحبه پخش شود».پخش نشدن این مصاحبه با واکنش وزارت خارجه مواجه شد و سخنگوی این وزارتخانه از صداوسیما خواست به خاطر این اقدام غیرمسئولانه به افکار عمومی پاسخ دهد. روابط عمومی صداوسیما نیز در اطلاعیه ای با بیان اینکه مجری برنامه 90 شخصا و بدون اطلاع و هماهنگی با شبکه سه به انجام این مصاحبه و اعلام خبر پخش آن مبادرت ورزیده، گفته بود: «گفت وگو و مصاحبه با رجل سیاسی، مذهبی و شخصیت های مختلف، تابع میل و نظر شخصی تهیه کننده یا عوامل برنامه نیست». این درحالی است که برنامه 90 چندی پیش از آن با سیدحسن خمینی مصاحبه کرده بود که از این برنامه پخش شد.ادامه تقابل هاریاست محمد سرافزار بر صداوسیما دیری نپایید و او در اردیبهشت 95 و پس از یک سال و نیم استعفا و جای خود را به عبدالعلی علی عسکری داد؛ اما انتقادات دولتی ها از این رسانه همچنان ادامه داشت. آذر سال گذشته بود که وزیر بهداشت در یک برنامه زنده تلویزیونی از روند صداوسیما علیه دولت به شدت انتقاد کرد و درباره فسادهای دولت احمدی نژاد گفت: «شما چرا تا حالاساکت بوده اید. چرا زمان دولت قبل صدایتان درنیامد. چرا درباره آن همه تخلفات هیچ چیز نگفتید».سخنگوی دولت نیز چند باری در نشست خبری خود به صداوسیما و رفتار آن با دولت یازدهم انتقاد کرده است. محمدباقر نوبخت در اسفند سال گذشته گفته بود: «اجازه ندهید من سفره دل پرخونم را باز کنم. من صبح ها سعی می کنم تا برنامه رادیویی پیک بامدادی را گوش کنم؛ اما گویی این برنامه، پیک منفی است که صبح اول صبح به مردم می دهند».او همچنین در آخرین نشست خبری خود در سال 95 از صداوسیما خواسته بود در جهت منافع ملی حرکت کند و گفته بود: «تیم محدود سیاسی ای برخی از برنامه ها را حساب شده تهیه می کند که ما حساب آنها را از حساب رسانه ملی جدا می کنیم، اما مردم آنها را به حساب صداوسیما می گذارند. رسانه ملی دانشگاه است، این دانشگاه مسیر درست را برای ارزیابی در اختیار مردم قرار دهد و القای شبهه نکند».پخش نماز رئیسی و طعنه های مهران مدیریحدود یک سال از ریاست علی عسگری بر سازمان صداوسیما می گذرد و چندماهی به پایان کار دولت حسن روحانی باقی نمانده است، اما همچنان ردپای تخریب دولت در برنامه های صداوسیما دیده می شود. نمونه بارز آن برنامه «دورهمی» با اجرای مهران مدیری است که از شبکه نسیم پخش می شود.مدیری جمعه شب و در پایان این برنامه با طعنه این گونه گفت: «خوشبختانه رونق اقتصادی ما هم دارد سر به آسمان می ساید. آن قدر بازار خریدوفروش داغ است که یک عده حتی دارند تلویزیون خانه خود را هم می فروشند. آدم می شناسم که فرش زیر پای خود را هم فروخته است. یک سری به این سایت های خریدوفروش بزنید، خیلی ها یک عدد لیوان را به قیمت هزار تومان می فروشند. رونق اقتصادی در حال قل زدن است و سرریز کرده است. همه در حال خریدوفروش هستند. بفروشید تا بازار خوب است، دو روز دیگر این رونق اقتصادی از بین می رود و دلتان خواهد سوخت».طعنه و انتقادهای صریح مهران مدیری در این برنامه بارها با واکنش مواجه شده و مشخص است که به صورت مستقیم دولت را مورد هدف قرار داده. او یک بار دیگر هم در این برنامه درباره آلودگی هوای خوزستان گفته بود: «اگر انرژی ها مثل چهارسال قبل و زمان انتخابات بود، الان بوی نفت بیشتری توی سفره ها می پیچید و مردم جنوب حداقل دو، سه روز در سال از آسمان آبی سهمی داشتند... دلیل این همه تنبلی رو هنوز دانشمندان نتونستن پیدا کنن، ممکنه ارثی باشه و ژنتیکی یا خودخواسته!»مدیری یک بار هم که معصومه ابتکار، رئیس سازمان حفاظت محیط زیست، میهمانش بود، از او پرسید: «به عنوان معاون رئیس جمهوری چرا هیچ اتفاقی نمی افتد». ابتکار از او پرسید در چه زمینه ای و او گفت: «نمی شود منکر سختی کار دولت در این سه سال وچندماه مثل مذاکرات هسته ای و کارهای بزرگ دیگر شد، اما بدون مراجعه به آمار آنچه که مردم به راحتی می گویند این است که بالاخره چی و با این وضعیت اقتصادی چه کنیم».مجری این برنامه طنز یک بار هم گفته بود: «تصور کنید یه عده چه جوری توانستند وارد عملیاتی بشوند که گفته بودند: «برگشتی ندارید». امروز که شرایط عادی است جواب آن دل وجرئت خارق العاده را با سازش کاری و منفعت طلبی می دید؟! اگر دل وجرئت بعضی کارها را ندارید چرا پست هایی را می گیرید که انجام آن دل وجرئت می خواهد. اگر نمی توانی بتمرگ در خونه ات!» کنایه ای که به عقیده عده ای به دولت و تیم مذاکره هسته ای می خورد.پخش نشدن سخنان رئیس جمهوری در روز گذشته، می تواند استراتژی شفاف این رسانه را نسبت به دولت و حسن روحانی بیشتر نشان دهد، درحالی که کمی کمتر از دو ماه تا انتخابات ریاست جمهوری فاصله است و رقبای انتخاباتی دولت نیز شروع به فعالیت کرده اند. چهارشنبه هفته پیش بود که صداوسیما در «شبکه تهران»، بعد از اذان مغرب و عشا، نماز حجت الاسلام رئیسی که تولیت آستان قدس رضوی را برعهده دارد پخش کرد. این در حالی است که او یکی از نامزدهای اصلی جناح اصولگرا و منتقد دولت برای ریاست جمهوری محسوب می شود. اواخر سال گذشته نیز برنامه گفت وگوی ویژه خبری شبکه دو از حجت الاسلام رئیسی به عنوان میهمان دعوت کرده بود که برخلاف همیشه که این برنامه در استودیوی خبری اجرا می شود، در قسمتی از حرم امام رضا(ع) برگزار شد. باید منتظر ماند و دید در آستانه ثبت نام کاندیداهای ریاست جمهوری دوره دوازدهم، موضع و رویکرد صداوسیما نسبت به دولت حسن روحانی چگونه خواهد بود؛ اتفاقی که تجربه نشان داده به نظر نمی رسد دولت و طرفدارانش را راضی کند.
                