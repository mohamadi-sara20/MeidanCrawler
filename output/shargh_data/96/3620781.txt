شنبه ۱۱‌شهریور ۱۳۹۶
-----------------------------------------
type_unknown
-----------------------------------------
ترامپ در منگنه
-----------------------------------------

                    گروه سیاست: هشتمین گزارش آژانس بین المللی انرژی اتمی درباره فعالیت های هسته ای ایران بعد از توافق وین، بار دیگر اجرای تعهدات ایران بر مبنای این توافق را تایید کرد. این گزارش که به طور فصلی منتشر می شود، بر مبنای متر و معیارهای دقیق ارزیابی، میزان ذخایر اورانیوم کم غنای ایران، تعداد سانتریفیوژها، میزان ذخایر آب سنگین ایران و موارد دیگر مندرج در برجام را اعلام کرده است. طبق توافق، میزان تعهدات، هم سطح یا کمتر از میزانی است که در برجام تعهد شده است. گزارش فصلی جدید آژانس بین المللی انرژی اتمی درباره ایران عصر پنجشنبه منتشر شد و در اختیار اعضای شورای حکام آژانس قرار گرفت؛ آژانس در این گزارش بار دیگر تایید کرد که ایران به تمام تعهدات خود در توافق هسته ای پایبند بوده است. این گزارش در جلسه آتی شورای حکام در روزهای 11 تا 15 سپتامبر (20 تا 24 شهریور) بررسی خواهند شد. این گزارش در حالی منتشر شده که آمریکا دنبال ایجاد خلل در ادامه اجرای برجام است. دونالد ترامپ، سفیرش در سازمان ملل را راهی وین کرده تا بهانه ای با عنوان بازدید از سایت های نظامی را به برجام اضافه کند، درحالی که سال ها طبق آنچه مطالعات ادعایی معروف بود، موضوع بازرسی از برخی سایت های نظامی به ویژه پارچین از سوی مقامات آمریکایی و آژانس مطرح می شد حال با رفع این ادعاها با عنوان «پی ام دی» در حاشیه مذاکرات هسته ای و برجام، طرح بحث بازدید از سایت های نظامی ایران از سوی آمریکا مثمر ثمر به نظر می آید.بازدید از پایگا ه های نظامی ایران دلیلی نداردازهمین رو، بعد از انتشار گزارش اخیر آژانس، آمانو در موضع گیری کوتاهی با اعلام اینکه «آژانس هر زمان بخواهد می تواند به سایت نظامی ایران دسترسی داشته باشد»، گفت: اکنون ضرورتی وجود ندارد که از پایگاه نظامی ایران بازدید کنیم. به گزارش ایسنا، یوکیو آمانو، مدیر کل آژانس بین المللی انرژی اتمی، به آسوشیتدپرس گفت: آژانس درصورتی که مشکوک شود ایران در حال انجام اقدامات ممنوع شده در سایت های نظامی خود است، می تواند به این سایت ها دسترسی داشته باشد. آژانس به همه مکان ها در ایران چه نظامی و چه غیرنظامی دسترسی کامل دارد. یک مقام رسمی آژانس نیز به رویترز گفته این سازمان از سایت نظامی پارچین ایران بازدید نخواهد کرد. ما نمی خواهیم با بازدید از سایت پارچین یک سیگنال سیاسی ارسال کنیم و ضرورتی برای بازدید از این سایت وجود ندارد.اینها در حالی است که سابقه تاثیرپذیری آژانس از آمریکا و بازدیدهای سابق از سایت های نظامی در دولت های پیشین نشان می دهد این برجام است که توانسته چنین نگرانی ای را از فعالیت های نظامی و هسته ای ایران بزداید. گزارش اخیر آژانس بین المللی انرژی اتمی در حالی منتشر می شود که دونالد ترامپ به دشمن برجام تبدیل شده و اعلام کرده در اکتبر نمی خواهد پایبندی ایران به برجام را تایید کند، او حتی گروهی را برای یافتن نشانه های این هدف مامور کرده است؛ اما اکنون و با وجود تایید پایبندی به برجام از سوی آژانس مشخص نیست چگونه می خواهد این ادعا را ثابت کند. همه اینها در حالی است که آمریکا و ایران تنها شرکای برجام نیستند و این توافق بین شش کشور و ایران در 23 تیر 94 به دست آمده و براساس آن، در مقابل اجرای برخی محدودیت ها در برنامه هسته ای ایران، تحریم های هسته ای تحمیل شده بر تهران حذف شد. هفته گذشته، نیکی هیلی، نماینده آمریکا در سازمان ملل، برای رایزنی با آمانو، مدیر کل آژانس بین المللی انرژی اتمی، راهی وین شد. او اگرچه بعد از این ملاقات گفت ذهنش درباره بسیاری مواضع روشن شده، اما خواستار بازرسی آژانس از برخی تاسیسات نظامی شد. این در حالی است که طبق برجام چنین درخواستی به سختی امکان انجام خواهد داشت. موضوعی که آمانو روز پنجشنبه پاسخش را داده است.همه چیز در سطح مجاز به گزارش ایرنا، یوکیا آمانو، مدیر کل آژانس بین المللی انرژی اتمی، در گزارش فصلی جدید خود اعلام کرد ذخایر اورانیوم کم غنای ایران (LEU) تا 21 آگوست (30 مرداد)، 88،4 کیلوگرم بوده که بسیار پایین تر از سطح تعیین شده مجاز در توافق هسته ای است. سطح مجاز ذخایر اورانیوم غنی شده مطابق برجام 300 کیلوگرم هگزافلوراید اورانیوم یا 202.8 کیلوگرم اورانیوم است. براساس این گزارش، سطح غنی سازی اورانیوم در ایران نیز از 3.67 درصد فراتر نرفته است.مدیر کل آژانس در گزارش جدید خود همچنین میزان ذخایر آب سنگین ایران را 111 تن اعلام کرده که آن هم پایین تر از سطح مجاز 130 تن تعیین شده در برجام است. آژانس خاطرنشان کرده ایران پس از اتمام کار تعمیرات و نگهداری در کارخانه تولید آب سنگین، کار تولید آب سنگین را از 17 ژوئن (27 خرداد) از سر گرفته است. سخنگوی سازمان انرژی اتمی به تازگی اعلام کرده از این پس این رآکتور به نام رآکتور خنداب شناخته می شود.مدیرکل آژانس بار دیگر تاکید کرده که آژانس به تایید عدم انحراف مواد هسته ای اعلام شده ایران در تاسیسات هسته ای و در اماکن خارج از تاسیسات هسته ای که معمولا در آنها مواد هسته ای مصرف می شود و ایران مطابق توافق پادمانی آنها را اعلام کرده است، ادامه می دهد.این هشتمین گزارش یوکیا آمانو، مدیر کل آژانس بین المللی انرژی اتمی، از روز «اجرای برجام» (16 ژانویه 2016 برابر با 26 دی 1394) تاکنون و سومین گزارش پس از آغاز کار دولت دونالد ترامپ در آمریکا است که اجرای تعهدات ایران را مطابق با شروط توافق هسته ای ایران و 1+5 و به پشتوانه قطع نامه 2231 شورای امنیت سازمان ملل تایید و راستی آزمایی می کند.حرفه ای و بی طرفانهرضا نجفی سفیر و نماینده دائم جمهوری اسلامی ایران در آژانس بین المللی انرژی اتمی بعد از انتشار این گزارش تاکید کرد: لفاظی ها و فضا سازی رسانه ای مقامات آمریکایی و سفر نماینده آمریکا به وین تاکنون تاثیری بر فعالیت ها و اقدامات راستی آزمایی آژانس و نحوه گزارش دهی آن نگذاشته است و انتظار ایران و همه کشورهای عضو آژانس این است که دبیرخانه آژانس به کار حرفه ای و بی طرفانه خود ادامه دهد.در بیانیه نماینده ایران در آژانس بین المللی انرژی اتمی که روز پنجشنبه منتشر شد، آمده است: گزارش جدید آژانس که هشتمین گزارش از روز اجرای برجام و هفتمین گزارش فصلی به شورای حکام در مورد راستی آزمایی اجرای برجام به شمار می رود، بار دیگر تایید می کند که فعالیت های هسته ای ایران اعم از غنی سازی با سانتریفیوژهای نسل اول در سایت نطنز، تحقیق و توسعه سانتریفیوژهای پیشرفته و نسل جدید، تولید آب سنگین، مدرن سازی رآکتور آب سنگین اراک (که البته با طرف های دیگر پیگیری می شود)، رآکتور تحقیقاتی تهران، برنامه تولید رادیو ایزوتوپ پایدار در فردو و سایر بخش ها براساس برنامه درازمدت اعلام شده ایران و در چارچوب برجام جلو می رود.نجفی خاطرنشان کرد: آژانس به کار حرفه ای و بی طرفانه خود براساس استانداردهای پادمانی به راستی آزمایی اجرای برجام ادامه داده و تاکنون نظارت بر اجرای پروتکل الحاقی را همانند بقیه صدوبیست وچند کشوری که آن را اجرا می کنند دنبال می کند.نماینده ایران می افزاید: متن گزارش جدید آژانس شبیه گزارش های قبلی است و تغییرات آن شامل تحولات فنی از جمله تولید آب سنگین و انتقال مقادیری آب سنگین به خارج (درحالی که با خریداران در حال مذاکره هستیم)، افزایش ذخیره 3،67 درصدی، جایگزینی برخی سانتریفیوژها و مواردی شبیه آن است. لفاظی ها و فضا سازی رسانه ای مقامات آمریکایی و سفر نماینده آمریکا به وین تاکنون تاثیری بر فعالیت ها و اقدامات راستی آزمایی آژانس و نحوه گزارش دهی آن نگذاشته است و انتظار ایران و همه کشورهای عضو آژانس این است که دبیرخانه آژانس به کار حرفه ای و بی طرفانه خود ادامه دهد.
                