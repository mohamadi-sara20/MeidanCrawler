دو‌شنبه ۲۷‌شهریور ۱۳۹۶
-----------------------------------------
سرمقاله
-----------------------------------------
دست بالای ظریف مقابل تیلرسون
-----------------------------------------

                    1) چهار سال قبل در چنین روزهایی، نیویورک شاهد برگزاری اولین دور مذاکرات هسته ای در دوران پسااحمدی نژاد و روی کارآمدن کسی بود که «تعامل با جهان» و «چرخیدن هم زمان سانتریفیوژها و چرخ اقتصاد کشور» را شعار انتخاباتی خود قرار داده بود. در این مذاکرات که اندک زمانی پس از پیروزی روحانی در انتخابات یازدهمین دوره ریاست جمهوری ایران در سال 92 رقم خورد، در یک سو وزرای خارجه شش قدرت جهانی موسوم به 1+5 و در سوی دیگر، هیئت ایرانی به ریاست دکتر ظریف، وزیر خارجه جدید، حضور داشتند. گفت وگوهای آن روز نیویورک، پس از صد روز منجر به توافق پایه ژنو (برنامه عمل) و بعد از 22 ماه به توافقی منجر شد که بعدها به عنوان بزرگ ترین دستاورد دیپلماسی در معیار جهان در چند دهه گذشته نامیده شد. اگرچه حل وفصل مشکلات هسته ای یک سال قبل از انتخاب روحانی در دیدارهای غیرعلنی نمایندگان ایران و آمریکا با واسطه گری پادشاهی عمان کلید خورده بود، ولی انتخاب روحانی فرصت بی نظیری را برای حل وفصل دیپلماتیک معضل هسته ای کشورمان فراهم کرد تا مهم ترین رویداد سیاسی چند دهه اخیر رقم بخورد و کشورمان از سرنوشت سازترین کارزار دیپلماتیک پس از ماجرای ملی شدن نفت در 60 سال گذشته، با کارنامه ای افتخارآمیز بیرون بیاید.2) بر کسی پوشیده نیست که آمریکا بازیگر اول در مجموعه 1+5 بود و نقشی کلیدی در پیشبرد مذاکرات داشت. باراک اوباما راهبرد اصلی سیاست خارجی خود را «حل وفصل چالش هسته ای ایران از طریق دیپلماسی» قرار داده بود. او برای تحقق این هدف، جان کری را به جای هیلاری کلینتون که تحت لابی صهیونیست ها با او همراه نبود، به عنوان مذاکره کننده آمریکا رودرروی ظریف نشاند. از این مهم تر، تمام تلاش های بنیامین نتانیاهو برای به نتیجه نرسیدن مذاکرات را ناکام گذاشت تا جایی که برای اولین بار در تاریخ روابط آمریکا و اسرائیل، نخست وزیر رژیم صهیونیستی در سفر به واشنگتن موفق به دیدار با رئیس جمهور آن کشور نشد و اوباما به صراحت اعلام کرد تا قبل از به نتیجه رسیدن مذاکرات با «نخست وزیر نتانیاهو ملاقات نخواهم کرد». برخی از اعضای تیم مذاکره کننده ایرانی در مصاحبه هایی بر اهمیت و نقش آمریکا و انعطاف جان کری در مذاکرات هسته ای تاکید کرده اند. متاسفانه فرصت های فراوانی را در دوره اوباما برای اجرای بهتر برجام و حتی مذاکره در برخی از چالش های سیاست خارجی کشور در منطقه و جهان از دست دادیم که فعلا از موضوع این یادداشت خارج است و باید در فرصتی دیگر به آن پرداخت.3) روی کارآمدن ترامپ به خودی خود فاجعه ای برای برجام بود. از یاد نبرده ایم او در جریان مبارزات انتخاباتی با چه الفاظی از این توافق یاد کرد و برجام را «بدترین توافقی که در عمر خود دیده» برشمرد. با این رویکرد قابل پیش بینی بود که در دوره جدید و تحت زعامت ترامپ و تیم نظامی- امنیتی او اجرای برجام با دست اندازهایی روبه رو خواهد شد. با وجود این ترامپ برای اجرای وعده هایش در برخورد با برجام با محدودیت های جدی روبه رو بود. تیم همراه ترامپ از هیچ کوششی برای ایجاد موانعی جدی در اجرای این توافق فروگذار نکردند. با وجود این همگان می دانستند که برجام توافق دوجانبه ایران و آمریکا نیست که یک طرفه قابل نقض باشد؛ برجام از پشتوانه ای محکم و حمایت پنج کشور بزرگ دنیا (غیر از آمریکا) و مهم تر از آن قطع نامه 2231 شورای امنیت سازمان ملل متحد برخوردار بود.1) چهار سال قبل در چنین روزهایی، نیویورک شاهد برگزاری اولین دور مذاکرات هسته ای در دوران پسااحمدی نژاد و روی کارآمدن کسی بود که «تعامل با جهان» و «چرخیدن هم زمان سانتریفیوژها و چرخ اقتصاد کشور» را شعار انتخاباتی خود قرار داده بود. در این مذاکرات که اندک زمانی پس از پیروزی روحانی در انتخابات یازدهمین دوره ریاست جمهوری ایران در سال 92 رقم خورد، در یک سو وزرای خارجه شش قدرت جهانی موسوم به 1+5 و در سوی دیگر، هیئت ایرانی به ریاست دکتر ظریف، وزیر خارجه جدید، حضور داشتند. گفت وگوهای آن روز نیویورک، پس از صد روز منجر به توافق پایه ژنو (برنامه عمل) و بعد از 22 ماه به توافقی منجر شد که بعدها به عنوان بزرگ ترین دستاورد دیپلماسی در معیار جهان در چند دهه گذشته نامیده شد. اگرچه حل وفصل مشکلات هسته ای یک سال قبل از انتخاب روحانی در دیدارهای غیرعلنی نمایندگان ایران و آمریکا با واسطه گری پادشاهی عمان کلید خورده بود، ولی انتخاب روحانی فرصت بی نظیری را برای حل وفصل دیپلماتیک معضل هسته ای کشورمان فراهم کرد تا مهم ترین رویداد سیاسی چند دهه اخیر رقم بخورد و کشورمان از سرنوشت سازترین کارزار دیپلماتیک پس از ماجرای ملی شدن نفت در 60 سال گذشته، با کارنامه ای افتخارآمیز بیرون بیاید.2) بر کسی پوشیده نیست که آمریکا بازیگر اول در مجموعه 1+5 بود و نقشی کلیدی در پیشبرد مذاکرات داشت. باراک اوباما راهبرد اصلی سیاست خارجی خود را «حل وفصل چالش هسته ای ایران از طریق دیپلماسی» قرار داده بود. او برای تحقق این هدف، جان کری را به جای هیلاری کلینتون که تحت لابی صهیونیست ها با او همراه نبود، به عنوان مذاکره کننده آمریکا رودرروی ظریف نشاند. از این مهم تر، تمام تلاش های بنیامین نتانیاهو برای به نتیجه نرسیدن مذاکرات را ناکام گذاشت تا جایی که برای اولین بار در تاریخ روابط آمریکا و اسرائیل، نخست وزیر رژیم صهیونیستی در سفر به واشنگتن موفق به دیدار با رئیس جمهور آن کشور نشد و اوباما به صراحت اعلام کرد تا قبل از به نتیجه رسیدن مذاکرات با «نخست وزیر نتانیاهو ملاقات نخواهم کرد». برخی از اعضای تیم مذاکره کننده ایرانی در مصاحبه هایی بر اهمیت و نقش آمریکا و انعطاف جان کری در مذاکرات هسته ای تاکید کرده اند. متاسفانه فرصت های فراوانی را در دوره اوباما برای اجرای بهتر برجام و حتی مذاکره در برخی از چالش های سیاست خارجی کشور در منطقه و جهان از دست دادیم که فعلا از موضوع این یادداشت خارج است و باید در فرصتی دیگر به آن پرداخت.3) روی کارآمدن ترامپ به خودی خود فاجعه ای برای برجام بود. از یاد نبرده ایم او در جریان مبارزات انتخاباتی با چه الفاظی از این توافق یاد کرد و برجام را «بدترین توافقی که در عمر خود دیده» برشمرد. با این رویکرد قابل پیش بینی بود که در دوره جدید و تحت زعامت ترامپ و تیم نظامی- امنیتی او اجرای برجام با دست اندازهایی روبه رو خواهد شد. با وجود این ترامپ برای اجرای وعده هایش در برخورد با برجام با محدودیت های جدی روبه رو بود. تیم همراه ترامپ از هیچ کوششی برای ایجاد موانعی جدی در اجرای این توافق فروگذار نکردند. با وجود این همگان می دانستند که برجام توافق دوجانبه ایران و آمریکا نیست که یک طرفه قابل نقض باشد؛ برجام از پشتوانه ای محکم و حمایت پنج کشور بزرگ دنیا (غیر از آمریکا) و مهم تر از آن قطع نامه 2231 شورای امنیت سازمان ملل متحد برخوردار بود.بنابراین همان طور که جهان شاهد است تلاش تیم جدید حاکم بر کاخ سفید برای برهم زدن توافق یا مذاکره مجدد درباره مفاد آن با ناکامی و مخالفت جدی دیگر اعضای 1+5 و همچنین دیگر کشورهای جهان روبه رو شده است. مهم تر از آن جهان اکنون برجام را «الگویی برای حل وفصل مناقشات» در دیگر موضوعات بین المللی نیز به رسمیت شناخته و این مدل از دیپلماسی را برای چالش های جهانی توصیه می کند.4) روحانی و ظریف روز گذشته برای حضور در مجمع عمومی سازمان ملل عازم نیویورک شدند. براساس اخبار منتشره قرار است در حاشیه اجلاس مجمع، نشست وزرای خارجه 1+5 برای پیگیری برجام برگزار شود. این اولین بار است که وزیر خارجه جدید آمریکا در چنین نشستی حضور خواهد داشت. اگر خواسته باشیم مقایسه ای بین این نشست که قرار است در چند روز آینده در نیویورک برگزار شود، با نشست اولین دور مذاکرات پس از روی کارآمدن روحانی در شهریور 1392 در همان مکان داشته باشیم، شاید بتوان موقعیت و جایگاه کاملا متفاوت ایران و آمریکا در این دو نشست را به سهولت مشاهده کرد. در نشست چهار سال قبل ظریف در شرایطی رودرروی شش کشور دیگر نشسته بود که ایران با تحریم های ظالمانه و فلج کننده ناشی از قطع نامه های شورای امنیت مواجه بوده، با اجماع جهانی علیه خود روبه رو بود و بسیاری از کشورها یا اصلاحاضر به مراوده با ایران نبودند یا برای هرگونه تعامل با کشورمان خواستار امتیازاتی بودند که همه اینها به واسطه سیاست های ناصواب و رویکردهای ویرانگر دولت معجزه هزاره سوم شکل گرفته بود. اما اینک ظریف در شرایطی به دیدار همتایان خود می رود که یوکیو آمانو دبیرکل سازمان انرژی اتمی مکرر در گزارشات بر پایبندی ایران به توافق هسته ای تاکید کرده است. جهان بر پایبندی ایران صحه گذاشته و از آن حمایت می کند و در مقابل، رویکردهای غیرمنطقی و ماجراجویانه ترامپ آمریکا را در بن بست قرار داده و منزوی کرده است. به جرئت می توان گفت برای اولین بار در تاریخ مناسبات جهانی، آمریکا در یک موضوع بین المللی در انزوا قرار گرفته است. ایران حمایت حداقل پنج کشور از شش کشور 1+5 با خود و مخالفت جدی آنان با رویکردهای ضدبرجامی آمریکا را در کنار خود دارد.5) در جایی نوشتم مذاکرات ظریف با 1+5 با حضور وزیر خارجه آمریکا شکست تابویی بود که بیش از 30 سال بر روابط دو کشور سایه افکنده بود و شاید مهم تر از آن مکالمه تلفنی اوباما با روحانی بود که در صدر اخبار جهان قرار گرفت. ملاحظه کردیم نه آن مکالمه تلفنی از هیبت انقلاب کشور کاست و نه در آن نشست ظریف «مقهور» جان کری شد. بلکه برخلاف ادبیات رایج دلواپسان، قدرت مذاکراتی و چانه زنی تیم ایران مورد ستایش جهان و حتی آمریکایی ها قرار گرفت و همان گونه که ذکر آن رفت مهم ترین دستاورد دیپلماتیک را به دنبال داشت. روشن است که ترامپ و تیم نظامی- امنیتی او برای برهم زدن برجام آب در هاون می کوبند. حضور تیلرسون در این نشست فرصت مناسبی است که ظریف «حقانیت برجام و غیرقابل مذاکره بودن مجدد آن را» نه فقط در مذاکره با گروه 1+5 بلکه در ملاقاتی دوجانبه با رکس تیلرسون به نمایش بگذارد. چالش هسته ای کشور از طریق دیپلماسی به سرانجام رسید. در جریان 22 ماه مذاکرات ایران با کشورهای 1+5 ظریف و جان کری بارها گفت وگوهای دوجانبه و خصوصی داشتند. هیچ دلیل موجهی بر تکرار چنین مذاکراتی بین ظریف و تیلرسون وجود ندارد و به یقین ملحوظ کردن ملاحظات داخلی در چنین موقعیتی خلاف منافع کشور است. تردید ندارم که هوش و ذکاوت ظریف و احاطه و اشراف او بر مباحث برجام می تواند تیلرسون را هم تحت تاثیر قرار دهد. دنیای سیاست، دنیای منافع است که براساس واقعیت ها بنا نهاده می شود. به گفته یکی از سیاست مداران نامدار جهان در چنین دنیایی دوست و دشمن دائمی وجود ندارد و آنچه هست منافع دائمی کشورهاست.
                