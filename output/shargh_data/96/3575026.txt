سه‌شنبه ۲۳ خرداد ۱۳۹۶
-----------------------------------------
حرف اول
-----------------------------------------
از ترورهای اصلاحات تا ترور 96
-----------------------------------------

                    این روزهای سخت، این آسمان تار؛ هیچ شعری شاعر ندارد، هر خواننده شعری، شاعر آن لحظه شعر است... رفتن هم وطن با زبان تشنه، روزه دار روزهای داغ، رنجور و ساده، نوشتن نداشت. این روزها، راه رفتم و سکوت کردم. «آنها که رفتند، کاری حسینی کردند» آن هم در آستانه نیمه رمضان، میهمان سفره دار سبز جانان امام حسن شدند؛ اما ما مانده ایم در تلخی حقیقت ترور و نسل پوشالی خوارج.به یاد دارم دیالوگی از زبان «عبدالله نصرانی» در فیلم «روز واقعه» را که می گفت: مسیح را مسیحیان نکشتند، چگونه است که مسلمانان امام خود را قربانی می کنند.این جرثومه های فساد پابند هیچ دین و آیینی نیستند جز درندگی. برنامه و اهداف، مهندسی عملیات، نقاط ضعف و قوت و بررسی ابعاد مختلف این حادثه، یک میزگرد تخصصی را می طلبد که با حضور کارشناسان امر به مدد خداوند در حال پیگیری و سرانجام است؛ اما نپرداختن به پیام اصلی و اصل توجه به نکات پایه و اساسی این حرکت تروریستی، قطعا مخاطرات ناگواری به دنبال خواهد داشت که عواقب آن به طور یقین، سخت تر، دامنگیر تر و فراگیرتر خواهد بود؛ بنابراین در این زمینه تذکر و تاکید بر عناوینی خالی از لطف و دقت نخواهد بود:5. ضرورت توجه به باهم بودن، هم دردی و همدلی تمام مسوولان در مقابل نقشه های داخلی و خارجی مبنی بر گسستن این وحدت و انسجام،6. جلوگیری از برچسب زنی و گرفتن انگشت اتهام و صدور حکم پیش از تفکر، مجادله و بی احترامی میان گروهی در برابر این هجوم گسترده و سهمگین استکبار جهانی.یادمان نرود گروهک تروریستی منافقین به دنبال مشارکت 80درصدی مردم در انتخابات سال 76 و پشتیبانی قاطع مردم شریف از نظام مردم سالار دینی، بر سیاق منحرفانه خویش اقتدا کردند و دست به سلاح بردند و از قماش این جنایات، بمب گذاری در محل مراجعان دادستانی انقلاب در 12 خرداد 77 و شهادت جمعی از هم وطنان، ازجمله یکی از هم وطنان ارامنه و مجروحیت گروه بسیاری از مردمان بی گناه بود که به کدام گناه کشته شدند؟! یا خمپاره های کور در مناطق مسکونی تهران، دانشگاه شهید چمران اهواز و ترور شهید صیادشیرازی و تصفیه حساب های شخصی و.... تروریست ها از روی دست هم سیاه مشق می کنند؛ متقلبانه و بی شرفانه.7. باید توجه داشت هنگام «آری» ملت به نظام، دشمنان قسم خورده، دستپاچه و انگشت به دهان، وارد گود شده و دست به اسلحه شدند. اقدامات تروریستی و تخریبی، آثار تفکر خالی و پوچ ایشان از ابتدا تاکنون بوده است. نه تنها آزادگان و جانبازان و اهالی دفاع مقدس بلکه تمام ملت ایران، روح و جانشان زخم خورده این گرگ های گرسنه است که هر روز با التقاط و تغییر موضع و ایدئولوژی، سر در آخور ابلیس می برند.8. یادآوری دردهای دیروز، موزه عبرت امروز خواهد بود.اما ما مانده ایم و باید کاری زینبی کنیم؛ وگرنه یزیدی هستیم؛ و خدایی که در این نزدیکی است.با صبا در چمن لاله سحر می گفتمکه شهیدان که اند این همه خونین کفنان1. انقلاب اسلامی و کشور عزیزمان ایران، پیوسته قربانی تروریسم بوده و هزینه های بسیاری برای مقابله با آن پرداخته است.2. هم زمانی اقدامات تروریستی در خانه ملت و مرقد امام(ره)، شدت عصبانیت دشمن ضدبشری و حامیانش از دموکراسی و انتخابات آزاد است و نشانه گیری مستقیم و هجمه جنایت کارانه جانیان بی هویت، به سمت هدف عالی جمهوری و پیوند جدایی ناپذیر، صمیمی و نزدیک مردم با بنیان گذار انقلاب و زنده بودن آرمان ها که در فرمایش تاریخی امام هم روشن و واضح است که «مجلس در راس امور است».3. مخدوش کردن کام شیرین ملت در انتخابات، کم رنگ کردن حضور 40 میلیونی و فرافکنی یاس و ناامیدی از این حماسه بزرگ.4. لطمه به وحدت ملی و یکپارچگی اقوام و ایجاد تنش بین ایرانیانی که در تامین و تضمین ملیت و اسلامیت هم زمان، زبانزد دوست و دشمن بوده و هستند.
                