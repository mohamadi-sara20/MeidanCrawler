دو‌شنبه ۱۴ اسفند ۱۳۹۶
-----------------------------------------
حرف اول
-----------------------------------------
پل بسازیم نه دیوار
-----------------------------------------

                    سفر ژان ایو لودریان، وزیر امور خارجه و توسعه بی نالمللی فرانسه، به تهران در بره های حساس و زمانی خاص صورتمی گیرد. برهه ای حساس و تعیین کننده که در آن فرانسه و اروپا باید به انتخابی تاریخی دست بزنند؛ انتخاب میان گزینه استقلال رای، آزادی عمل، تحکیم همبستگی و تثبیت موقعیت خود در نظام بین الملل در برابر گزینه وابستگی، سلطه پذیری و ایفای نقش تبعی در جهان پرتلاطم کنونی. مناسبات ایران و فرانسه، رابطه ای به قدمت عصر نوین روابطبین الملل است و کوله باری از سه قرن سابقه تعامل و تجربه همکاری و اندوخته فکری را یدک می کشد. فرانسه، در پس زمینه ذهنی و فکری ایرانیان، به دلایل مختلف تاریخی به ویژه نبود سابقه حضور استعماری و ایفای نقش بالنسبه مستقل از قدرت های هر عصر (روسیه و انگلیس در عصر استعمار و آمریکا و شوروی در دوره امپریالیسم)، از جایگاهی مثبت و پذیرفتنی برخوردار است. هرچند رویکرد و اقدامات و مواضع نه چندان قابل دفاع فرانسه در تحولات دهه نخستانقلاب به ویژه در میزبانی از رهبران و سرکردگان گروهک تروریستی منافقین و همدستی و همکاری با رژیم جنایتکار صدام در جریان جنگ تحمیلی و نقش موثر این کشور در جنگ نابرابر و غیرانسانی رژیم صدام علیه مردم بی دفاع (موسوم به جنگ شهرها) به ویژه نقش تاثیرگذار جنگ افزارهای فرانسوی از جمله جنگنده های میراژ و سوپراتاندارد با موشک هایاگزوسه در معادلات جنگ، سابقه پذیرفتنی گذشته را به تلخکامی بدل کرد. بااین حال ملت آزاده، با گذشت و دریادل ایران، با پایان جنگ تحمیلی یک بار دیگر دست دوستی به سمت همه کشورهای غیرمتخاصم دنیا از جمله اروپا دراز کرد تا بر فراز ویرانه های جنگ، بنای رفیع صلح، دوستی و همکاری را بنا کند. اینک با گذشت نزدیک به سه دهه از آن دوران و با وجود همه فراز و فرودها، بدعهدی ها و خلف وعده ها، قبض و بسط ها و تحدید و تحریم ها، اروپا و فرانسه هنوز هم ظرفیت لازم را برای ترمیم و توسعه مناسبات با جمهوری اسلامی ایران دارند. اروپا و دو موتور محرک سیاسی و اقتصادی آن یعنی فرانسه و آلمان که بدون تردید بخشی از توفیقات خود در عرصه همگرایی و همبستگی این قاره در ربع قرن اخیر را وامدار و مدیون جمهوری اسلامی ایران هستند و با توجه به نقش فرانسه در کنار آلمان در نیل به توافق هسته ای، اکنونباید بیش از همه وظیفه صیانت و حراست از برجام را بر دوش بکشند.بدون تردید اثبات کارآمدی و کاردانی و عقلانیت سیاسی اروپا، از جمله دو قدرت اصلی آن یعنی فرانسه و آلمان، درگرو هوشمندی و فراست آنان در برابر یکجانبه گرایی، زیاده خواهی و عهدشکنی آمریکا است. به نظر می رسد بزرگ ترین چالش فراروی روابط ایران و فرانسه، چگونگی تعامل سازنده برای مقابله موثر با تشنج آفرینی ها و بحران سازی های تصنعی آمریکای ترامپ است. برجام هم زمان هم فرصتی مغتنم و تاریخی برای اثبات کارآمدی عقلانیت و منطق گفت وگو در حل وفصل بحران ها و اختلافات بین المللی است و هم درصورت نبود درایت و هوشمندی، می تواند تبدیل به تهدیدی برای نظام بین الملل شود و منطق جنگ طلبی آمریکا و هم پیمانان منطقه ای اش را بر منطق گفت وگو و مفاهمه غالب کند. چالش دشوار دیگر فراروی ایران و فرانسه، ورود بی محابا و نسنجیده به گردابی است که آمریکایی ها با زیاده خواهی و پیونددادن موضوعات بی ارتباط با برجام، درصدد ایجاد آن هستند تا هم زمان ایران و کشورهای بزرگ اروپایی مانند فرانسه را درگیر و گرفتار کنند و به این ترتیب آثار مثبت و مفید برجام برای جامعه جهانی به ویژه کشورهای اروپایی و البته کشورمان را بلااثر سازند.دیگر چالش فراروی دو طرف، تداوم روند محافظه کاری و احتیاط بی دلیل نهادهای مالی، بانک های بزرگ، محافل و شرکت های عمده فرانسوی در کار اقتصادی با کشورمان است. اتفاقا منافع اساسی و راهبردی فرانسه، اروپا و کل جامعه جهانی ایجاب می کند تا با قدرت و قوت هرچه تمام تر در مقابل یکجانبه گرایی و زورگویی و تحمیل تحریم های ثانویه از سوی آمریکا ایستادگی کنند؛ مشابه ایستادگی ای که اروپا در سال 1996 در مقابل تحمیل تحریم های ظالمانه آمریکا به واسطه قانون داماتو کرد و زیر بار تحریم های فرامرزی آمریکا نرفت. از سوی دیگر، فرصت های فراوانی در عرصه ها و حوزه های مختلف مناسبات بین ایران و فرانسه قرار دارد. مبارزه و مقابله همه جانبه و بدون تبعیض با تروریسم به ویژه تروریسم تکفیری – وهابی، هماهنگی، هم فکری و همکاری عملی در مقابله با بحران های انسانی، تشریک مساعی و هم فکری برای یافتن راه حل های سیاسی برای بحران های منطقه ای، از دیگر فرصت ها و امکانات برای تعامل و همکاری دو کشور است. امیدواریم فرانسوی ها نیز ارزش اقدامات و جانفشانی های ایران در مقابله با تروریسم تکفیری به ویژه داعش را بدانند و قدردان آن باشند.
                