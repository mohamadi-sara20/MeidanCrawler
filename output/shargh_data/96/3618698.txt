سه‌شنبه ۷‌شهریور ۱۳۹۶
-----------------------------------------
حرف اول
-----------------------------------------
بیطرف قربانی یا مقصر
-----------------------------------------

                    پیش از اعلام نتیجه رای اعتماد مجلس به کابینه دوازدهم، برداشت ها و تحلیل ها بر این بود که احتمالا نامزدهای چند وزارتخانه با مشکل مواجه خواهند شد. اما درنهایت همه وزرای حسن روحانی به جز حبیب الله بیطرف، رای اعتماد گرفتند. درباره رای نیاوردن ایشان دلایل متعددی برشمرده اند که «بحران آب و مدیریت او در وزارت نیرو در دولت اصلاحات» نمود پررنگ تری داشت. همگان اذعان دارند که وضعیت منابع آبی کشور بحرانی است و در آینده این وضعیت بحرانی تر خواهد شد، به گونه ای که از بحران آب به عنوان یک مبحث امنیتی و ابرچالش کشور یاد می شود. بروز هرگونه چالش سیاسی، اقتصادی، فرهنگی و... در مقیاس ملی نمی تواند تک عاملی باشد؛ به عبارتی ترکیبی از عوامل سیاسی، اقتصادی، مدیریتی و... در پیدایش و گسترش بحران نقش دارند. اما به طور مشخص بحران آب در ایران محصول بارش اندک و خشک سالی های پیاپی، رشد جمعیت، ناکارآمدی الگوی مصرف آب، ناهماهنگی در بخش مدیریت آب، ناهمراهی مردم، ناکارآمدی طرح های آبخوان داری و آبخیزداری و... بوده است که بازتاب این عوامل در قالب برداشت بی رویه از منابع آب زیرزمینی، فرونشست زمین و تخلیه بسیاری از آبخوان های کشور، اعتراضات مردمی و... ظاهر شده است که عامل رویدادهای اجتماعی و سیاسی دیگر شده و در آینده شدت و گستره بیشتری خواهند داشت.در این میان، نزدیک به 90 درصد منابع آب کشور صرف کشاورزی می شود که در کلیت خود، بهره وری پایینی نیز دارد. کشاورزی که فقط نزدیک به 20 درصد در اقتصاد کلان کشور نقش دارد. ازاین رو، یکی از مقصران اصلی بحران آب، حوزه مدیریت کشاورزی است، بیش از آنکه وزارت نیرو باشد، به ناتوانی وزارت جهاد کشاورزی در مدیریت منابع آب محدود کشور برمی گردد.از دیگر سو، ارزیابی هر طرحی باید متناسب با زمان و مکان تهیه و اجرای طرح باشد. از جمله ایرادهایی که به بیطرف گرفته شد، این بود که ایشان با سیاست سدسازی باعث بحران های زیست محیطی کشور شده اند. اول اینکه جمعیت ایران در چند دهه اخیر به شدت افزایش یافته و شهرنشینی 86 درصد شده است این در حالی است که بارش و منابع آب کشور تغییری نکرده و حتی کشور نزدیک به دو دهه درگیر خشک سالی های پیاپی بوده است؛ ثانیا با طرح های سدسازی آن زمان که عملیاتی می شدند، افتخار پیشگامی در سدسازی دنیا را داشتیم. چنانچه این سدها ساخته نمی شدند، این نیاز آبی فزاینده چگونه حل می شد؟ درباره ساخت سد گتوند که من آن را یک خیانت ملی می دانم که باید مجریان آن به دلیل اجرای این طرح محاکمه شوند، مگر در زمان وزارت آقای بیطرف عملیاتی شد که تقصیر را گردن او می اندازند. مگر آنکه آقای احمدی نژاد اعلام کرد من قانون برنامه چهارم را قبول ندارم، آیا برای او و وزارت نیروی آن زمان سخت بود که با وجود مخالفت کارشناسان با مکان یابی ساخت سد مانع از اجرای ساخت سد گتوند و دیگر سدها شوند. از سوی دیگر سیاست کلی نظام از آغاز انقلاب تا الان بر محور کشاورزی و عدم وابستگی دست کم در محصولات راهبردی کشاورزی استوار بوده است. سیاستی که در آن هدف (خودکفایی) وسیله (بهره برداری بی رویه از آب) را توجیه می کرد که نتیجه آن نابودی ذخایر آبی کشور بود بی آنکه از وابستگی کشور در حوزه واردات محصولات کشاورزی راهبردی کاسته شود. ازاین رو، اگر تقصیری هم باشد، متوجه وزرایی مانند بیژن نامدارزنگنه، حبیب الله بیطرف، پرویز فتاح، مجید نامجو و حمید چیت چیان است که مجری طرح ها و دیدگاه هایی بودند که در تعارض کامل با واقعیات جغرافیای کشورمان بوده اند و نتیجه آن در تخریب محیط زیست نمود یافته است. بر این اساس، من باور ندارم که بحران آب، اصلی ترین عامل عدم رای اعتماد مجلس به بیطرف باشد؛ اینکه از 142 نفر از نمایندگان مجلس به عنوان نمایندگان موافق برای دفاع از برنامه های بیطرف وزیر پیشنهادی نیرو ثبت نام کنند و او در رای گیری فقط 133 رای بیاورد، باید علت آن را در جاهای دیگری پی گرفت.پیش از اعلام نتیجه رای اعتماد مجلس به کابینه دوازدهم، برداشت ها و تحلیل ها بر این بود که احتمالا نامزدهای چند وزارتخانه با مشکل مواجه خواهند شد. اما درنهایت همه وزرای حسن روحانی به جز حبیب الله بیطرف، رای اعتماد گرفتند. درباره رای نیاوردن ایشان دلایل متعددی برشمرده اند که «بحران آب و مدیریت او در وزارت نیرو در دولت اصلاحات» نمود پررنگ تری داشت. همگان اذعان دارند که وضعیت منابع آبی کشور بحرانی است و در آینده این وضعیت بحرانی تر خواهد شد، به گونه ای که از بحران آب به عنوان یک مبحث امنیتی و ابرچالش کشور یاد می شود. بروز هرگونه چالش سیاسی، اقتصادی، فرهنگی و... در مقیاس ملی نمی تواند تک عاملی باشد؛ به عبارتی ترکیبی از عوامل سیاسی، اقتصادی، مدیریتی و... در پیدایش و گسترش بحران نقش دارند. اما به طور مشخص بحران آب در ایران محصول بارش اندک و خشک سالی های پیاپی، رشد جمعیت، ناکارآمدی الگوی مصرف آب، ناهماهنگی در بخش مدیریت آب، ناهمراهی مردم، ناکارآمدی طرح های آبخوان داری و آبخیزداری و... بوده است که بازتاب این عوامل در قالب برداشت بی رویه از منابع آب زیرزمینی، فرونشست زمین و تخلیه بسیاری از آبخوان های کشور، اعتراضات مردمی و... ظاهر شده است که عامل رویدادهای اجتماعی و سیاسی دیگر شده و در آینده شدت و گستره بیشتری خواهند داشت.
                