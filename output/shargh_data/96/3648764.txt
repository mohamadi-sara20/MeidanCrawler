یک‌شنبه ۳۰ مهر ۱۳۹۶
-----------------------------------------
یادداشت
-----------------------------------------
دغدغه های مدیریتی دومین کلان شهر
-----------------------------------------

                    شهر مشهد به عنوان دومین کلان شهر کشور فرصت ها و تهدیدهایی برای مدیران شهری دارد و اکنون در آغاز فعالیت دوره پنجم شوراها و شهردار جدید آن، اشاره به برخی از این مسائل می تواند راهگشا باشد. شهری که به سبب حضور بارگاه رضوی و رفت وآمد همه ایرانیان و حتی مسلمانان سایر کشورها، به نوعی می تواند معرف فرهنگ شهری در ایران نیز باشد. بعد از سرشماری سال 1335، مشهد همواره دومین شهر جمعیتی ایران با نرخ رشدهای متفاوت بوده است؛ اما در حوزه رشد وسایل نقلیه در دهه های اخیر رشد پرشتابی گرفته و این باعث شده حمل ونقل شهری با مشکل جدی مواجه شود. بالاترین و بهترین راهکار برای این معضل، توسعه خطوط حمل ونقل ریلی است که به آن را نام مترو می شناسیم. همچنین خطوط ویژه عمومی برای سایر وسایل نقلیه عمومی می تواند مکمل خطوط ریلی باشد. در حوزه مترو درحال حاضر یک خط فعال در مشهد وجود دارد و حدود نیمی از خط دوم نیز به طور آزمایشی بهره برداری شده است. نیاز فعلی شهر، به حداقل چهار خط مترو است که در چهار سال آینده به آن نیاز است. اگر مدیران شهری، تمرکز خود را بر این حوزه حیاتی قرار دهند، با وجود رشد جمعیت و خودروهای شخصی می توان گره سخت حمل ونقل شهر را گشود و با تسهیل رفت وآمد ایمن برای گردشگران، برای حوزه گردشگری مشهد نیز درآمدهای پایداری به ارمغان آورد. دومین اولویتی که مشهد با آن مواجه است، بحث شهرسازی است. توسعه نامتوازن این بخش سبب شده محدوده هایی که باید بلندمرتبه سازی شود، به درستی شناسایی نشود. ما برای انسان شهروند، باید به فکر مامن و مسکن باشیم. قطعا با توجه به همه شرایط زیستی و نیازمندی هایی که برای زندگی وجود دارد، توسعه عمودی مسکن یا همان برج سازی باید با درنظرگرفتن همه پیوست ها، دنبال و محدوده های آن به درستی مشخص شود. در اطراف حرم حضرت رضا (ع) بلندمرتبه سازی هایی در سال های اخیر صورت گرفته که امروز هم در حوزه معماری و هم حمل ونقل و فرهنگ شهری، مشهد را با مشکل مواجه کرده است. همین شرایط نامتوازن، مشکلی به نام حاشیه شهر را ایجاد کرده که البته در تهران و برخی کلان شهرها مانند مشهد، بیشتر به چشم می آید. دلیل این عارضه نبود برنامه ریزی برای جمعیتی است که درآمدهای پایینی دارند و در زمینه نیاز حیاتی مسکن، تدبیر موثری برای آنها اندیشیده نشده است. چون برای ایجاد مسکن حمایتی، مکان مناسب دیده نشده، بخشی از جمعیت شهر ناچار به رفتن به مناطق حاشیه ای شده و در آنجا به صورت غیراصولی و غیرمهندسی مسکن احداث کرده اند. اگر امروز فکری به حال این معضل نشود، باز هم حاشیه بر حاشیه افزوده خواهد شد. راه آن این است که مسکن ارزان قیمت براساس اصول مهندسی و معماری ساخته شود.به این صورت که هزینه های بالاسری مانند پروانه ساختمان و انشعابات انرژی و زمین از این قشر دریافت نشود. اگر به منطقه «شهید آوینی» مشهد که نام اولیه آن گلشهر بوده، سری بزنید، در بخشی از آن مجتمع های مسکونی را ملاحظه می کنید که با مشارکت شهرداری و بخش خصوصی ساخته شده و ویژگی های شهرسازی و معماری در آن رعایت شده است. پس می توان با تدابیری به این مسئله فائق آمد. همه اینها نیازمند سرمایه است. شهرداری ها برای آنکه به وظایف خود عمل کنند، نیاز به بودجه دارند. شهری مانند مشهد در هر روز فقط برای نگهداشت، پاکیزگی، فضای سبز و جمع آوری زباله سه میلیارد هزینه دارد. سال های متعددی است که دولت های مختلف در بحث لایحه درآمدهای پایدار شهرداری ها، لایحه ای به مجلس نیاورده اند. حتی در بحث مالیات بر ارزش افزوده که سه درصد از 9 درصد برای شهرداری هاست، به نوعی در تقسیم آن رعایت انصاف نشده است. اگر درآمدهای پایدار ایجاد نشود، به ناچار شهرداری ها باید به سمت درآمدهای دیگر بروند که دم دست ترین آن فروش تراکم است. قطعا آقای مهندس تقی زاده خامسی، شهردار مشهد، به لحاظ تجربیات و تحصیلات موثر در مدیریت شهری نسبت به ظرفیت های مشهد آگاه هستند. در جلسه ای به ایشان عرض کردم در مشهد، چهار هزار لیتر بر ثانیه، فاضلاب وارد «کشف رود» می شود. بحث آب و بحران آب هم در کشور جدی است. شهرداری می تواند در تصفیه خانه هایی که در مسیر این رود ایجاد می شود، سرمایه گذاری کند و با استفاده بخشی از آب تصفیه شده برای فضای سبز، خرید از آب منطقه ای را به صفر برساند. همچنین بخش دیگر را وارد چرخه صنعت کرده و درآمد کسب کند که این مهم در قانون برنامه ششم و در برنامه بودجه سالانه هم آمده است یا بحث عوارض محلی از زائران هم می تواند دنبال شود. در بخش هایی مثل توریسم سلامت هم پیشنهاد مشخص من آن است که پادگان لشکر 77 به منطقه سلامت تغییر کاربری دهد تا زوار میلیونی آن هم به حوزه سلامت خود رسیدگی کنند و هم از آثار معنوی حضور در شهر بهره ببرند. با توجه به اینکه اقتصاد کشور در حوزه ساختمان دچار رکود است و درآمد شهرداری کلان شهرها در برخی شهرها به حداقل ها و گاهی به یک سوم رسیده است، مدیریت های شهری در دوره پنجم شوراها، کار سختی در پیش دارند؛ بااین حال منابع انسانی مدیریتی و سرمایه های انسانی شهرداری مشهد در کنار ظرفیت های بزرگ اقتصادی آن با مدیریت صحیح مدیران تازه نفس شهری می توانند توسعه متوازن و پایدار شهری را به ارمغان بیاورند.شهر مشهد به عنوان دومین کلان شهر کشور فرصت ها و تهدیدهایی برای مدیران شهری دارد و اکنون در آغاز فعالیت دوره پنجم شوراها و شهردار جدید آن، اشاره به برخی از این مسائل می تواند راهگشا باشد. شهری که به سبب حضور بارگاه رضوی و رفت وآمد همه ایرانیان و حتی مسلمانان سایر کشورها، به نوعی می تواند معرف فرهنگ شهری در ایران نیز باشد. بعد از سرشماری سال 1335، مشهد همواره دومین شهر جمعیتی ایران با نرخ رشدهای متفاوت بوده است؛ اما در حوزه رشد وسایل نقلیه در دهه های اخیر رشد پرشتابی گرفته و این باعث شده حمل ونقل شهری با مشکل جدی مواجه شود. بالاترین و بهترین راهکار برای این معضل، توسعه خطوط حمل ونقل ریلی است که به آن را نام مترو می شناسیم. همچنین خطوط ویژه عمومی برای سایر وسایل نقلیه عمومی می تواند مکمل خطوط ریلی باشد. در حوزه مترو درحال حاضر یک خط فعال در مشهد وجود دارد و حدود نیمی از خط دوم نیز به طور آزمایشی بهره برداری شده است. نیاز فعلی شهر، به حداقل چهار خط مترو است که در چهار سال آینده به آن نیاز است. اگر مدیران شهری، تمرکز خود را بر این حوزه حیاتی قرار دهند، با وجود رشد جمعیت و خودروهای شخصی می توان گره سخت حمل ونقل شهر را گشود و با تسهیل رفت وآمد ایمن برای گردشگران، برای حوزه گردشگری مشهد نیز درآمدهای پایداری به ارمغان آورد. دومین اولویتی که مشهد با آن مواجه است، بحث شهرسازی است. توسعه نامتوازن این بخش سبب شده محدوده هایی که باید بلندمرتبه سازی شود، به درستی شناسایی نشود. ما برای انسان شهروند، باید به فکر مامن و مسکن باشیم. قطعا با توجه به همه شرایط زیستی و نیازمندی هایی که برای زندگی وجود دارد، توسعه عمودی مسکن یا همان برج سازی باید با درنظرگرفتن همه پیوست ها، دنبال و محدوده های آن به درستی مشخص شود. در اطراف حرم حضرت رضا (ع) بلندمرتبه سازی هایی در سال های اخیر صورت گرفته که امروز هم در حوزه معماری و هم حمل ونقل و فرهنگ شهری، مشهد را با مشکل مواجه کرده است. همین شرایط نامتوازن، مشکلی به نام حاشیه شهر را ایجاد کرده که البته در تهران و برخی کلان شهرها مانند مشهد، بیشتر به چشم می آید. دلیل این عارضه نبود برنامه ریزی برای جمعیتی است که درآمدهای پایینی دارند و در زمینه نیاز حیاتی مسکن، تدبیر موثری برای آنها اندیشیده نشده است. چون برای ایجاد مسکن حمایتی، مکان مناسب دیده نشده، بخشی از جمعیت شهر ناچار به رفتن به مناطق حاشیه ای شده و در آنجا به صورت غیراصولی و غیرمهندسی مسکن احداث کرده اند. اگر امروز فکری به حال این معضل نشود، باز هم حاشیه بر حاشیه افزوده خواهد شد. راه آن این است که مسکن ارزان قیمت براساس اصول مهندسی و معماری ساخته شود.به این صورت که هزینه های بالاسری مانند پروانه ساختمان و انشعابات انرژی و زمین از این قشر دریافت نشود. اگر به منطقه «شهید آوینی» مشهد که نام اولیه آن گلشهر بوده، سری بزنید، در بخشی از آن مجتمع های مسکونی را ملاحظه می کنید که با مشارکت شهرداری و بخش خصوصی ساخته شده و ویژگی های شهرسازی و معماری در آن رعایت شده است. پس می توان با تدابیری به این مسئله فائق آمد. همه اینها نیازمند سرمایه است. شهرداری ها برای آنکه به وظایف خود عمل کنند، نیاز به بودجه دارند. شهری مانند مشهد در هر روز فقط برای نگهداشت، پاکیزگی، فضای سبز و جمع آوری زباله سه میلیارد هزینه دارد. سال های متعددی است که دولت های مختلف در بحث لایحه درآمدهای پایدار شهرداری ها، لایحه ای به مجلس نیاورده اند. حتی در بحث مالیات بر ارزش افزوده که سه درصد از 9 درصد برای شهرداری هاست، به نوعی در تقسیم آن رعایت انصاف نشده است. اگر درآمدهای پایدار ایجاد نشود، به ناچار شهرداری ها باید به سمت درآمدهای دیگر بروند که دم دست ترین آن فروش تراکم است. قطعا آقای مهندس تقی زاده خامسی، شهردار مشهد، به لحاظ تجربیات و تحصیلات موثر در مدیریت شهری نسبت به ظرفیت های مشهد آگاه هستند. در جلسه ای به ایشان عرض کردم در مشهد، چهار هزار لیتر بر ثانیه، فاضلاب وارد «کشف رود» می شود. بحث آب و بحران آب هم در کشور جدی است. شهرداری می تواند در تصفیه خانه هایی که در مسیر این رود ایجاد می شود، سرمایه گذاری کند و با استفاده بخشی از آب تصفیه شده برای فضای سبز، خرید از آب منطقه ای را به صفر برساند. همچنین بخش دیگر را وارد چرخه صنعت کرده و درآمد کسب کند که این مهم در قانون برنامه ششم و در برنامه بودجه سالانه هم آمده است یا بحث عوارض محلی از زائران هم می تواند دنبال شود. در بخش هایی مثل توریسم سلامت هم پیشنهاد مشخص من آن است که پادگان لشکر 77 به منطقه سلامت تغییر کاربری دهد تا زوار میلیونی آن هم به حوزه سلامت خود رسیدگی کنند و هم از آثار معنوی حضور در شهر بهره ببرند. با توجه به اینکه اقتصاد کشور در حوزه ساختمان دچار رکود است و درآمد شهرداری کلان شهرها در برخی شهرها به حداقل ها و گاهی به یک سوم رسیده است، مدیریت های شهری در دوره پنجم شوراها، کار سختی در پیش دارند؛ بااین حال منابع انسانی مدیریتی و سرمایه های انسانی شهرداری مشهد در کنار ظرفیت های بزرگ اقتصادی آن با مدیریت صحیح مدیران تازه نفس شهری می توانند توسعه متوازن و پایدار شهری را به ارمغان بیاورند.
                