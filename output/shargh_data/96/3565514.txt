پنج‌شنبه ۴ خرداد ۱۳۹۶
-----------------------------------------
type_unknown
-----------------------------------------
زنگنه کوتاه نیامد
-----------------------------------------

                    شرق: کوتاه نمی آید، می گوید جواب همه حرف هایی را که در این مدت زده شده، به موقع خواهد داد تا در حافظه مردم ماندگار شود. وزیر نفت در نشستش که در حاشیه امضای قرارداد ساخت داخل لوله های مغزی CRA همراه با انتقال دانش فنی و فناوری ساخت بین شرکت ملی نفت ایران و شرکت های TUBACEX اسپانیا و فولاد اصفهان برگزار شده بود، گفت: این طور نیست که هرکسی هر حرفی خواست بزند و بعد بگویید صلوات بفرستید، ما رها نمی کنیم، چه سرکار باشیم و چه سرکار نباشیم، پاسخ خواهیم داد، درحال حاضر هم که سر کار هستیم. زنگنه گفت: مردم باید بدانند چه کسی به حرفی که می زند پایبند است. سیاست ما در دولت آینده همین خواهد بود و با قدرت بیشتر ادامه خواهیم داد. صبر کردیم تا تهمت انتخاباتی بودن نزنندبیژن زنگنه با بیان اینکه قرارداد یادشده می توانست قبل از انتخابات امضا شود، بیان کرد: من به دو دلیل موافق نبودم این قرارداد قبل از انتخابات امضا شود؛ یکی از این دلایل این بود که اهمیت امضای این قرارداد در غوغای انتخابات گم می شد و دلیل دیگر این بود که اگر این قرارداد قبل از انتخابات امضا می شد، عده ای می گفتند تبلیغی برای ریاست جمهوری است. عزت ایران در انتخابات ریاست جمهوری تمدید شدبه گزارش خبرگزاری ها، وزیر نفت با بیان اینکه عزت ایران در انتخابات ریاست جمهوری تمدید شد، افزود: ملت ایران نشان داد از نظر سیاسی پخته ترین و عاقل ترین ملت در منطقه است، درحالی که در خیلی از کشورها ملتی تشکیل نشده و مردم به صورت قومی و قبیله ای رای می دهند، مردم ایران بر مبنای یک دیدگاه روشن از آینده اجتماعی، اقتصادی و سیاسی خود و فرزندان شان رای دادند. زنگنه ادامه داد: روشنفکران منطقه غبطه چنین مشارکتی را برای کشور خودشان می خورند. ایران از نظر درک سیاسی کشور اول منطقه است و انتخابات یادشده انتخاباتی فراتر از انتخاب رئیس جمهور و انتخاب راه چگونه زیستن بود. وی با تاکید بر اینکه ایران تمایل دارد با دنیا در تعامل و دوستی باشد، تصریح کرد: بسیاری از افراد می گفتند بعد از تحریم توجه به ساخت داخل کم می شود که من پاسخ دادم بعد از تحریم به ساخت داخل توجه خواهد شد. اگر درحال حاضر تحریم ها وجود داشتند، نمی توانستیم لوله های CRA را بسازیم. صفر تا صد این لوله ها کمتر از سه سال در داخل کشور ساخته خواهد شد و می توانیم صادرات CRA را به منطقه داشته باشیم. وزیر نفت با بیان اینکه از دوسال و نیم پیش قرارداد ساخت 10 قلم کالای اساسی صنعت نفت امضا شد، گفت: یکی از مهم ترین این قراردادها CRA بود که ارزش این قرارداد بیش از پنج هزارو 500 میلیون یورو است. زنگنه درباره ساخت CRA توضیح داد: برای ساخت این لوله ها مناقصه برگزار شد که در این مناقصه فولاد اصفهان و توباچک اسپانیا برنده شدند. ما باید از این شرایط استفاده کنیم، شرایطی است که شرکت های خارجی در زمینه های مختلف ساخت تجهیزات مشارکت می کنند. وزارت نفت لج باز نیستوی ادامه داد: من در زمان انتخابات متوجه شدم چرا عده ای با قراردادهای جدید نفتی مخالفت می کردند. این افراد واقعا کشور را عقب انداختند و به مردم ضرر زدند. البته افرادی بودند که انتقادهای آنها دلسوزانه بود و ما می پذیرفتیم. برخی گفتند وزارت نفت 55 دفعه قراردادهای جدید نفتی را اصلاح کرد. من پاسخ دادم این موضوع نشان می دهد ما لج باز نیستیم، البته قراردادها 55 دفعه اصلاح نشد. من هر بار که قراردادها اصلاح می شدند، عددی روی آنها می گذاشتم که این نشان دهنده تعداد دفعات نبود. مشکل قراردادهای نفتی در انتخابات حل شدزنگنه همچنین در ادامه با اشاره به قراردادهای جدید نفتی، گفت: بخش مهمی از موانع اجرای قراردادها در 29 اردیبهشت برطرف شد. تولید ایران در اوپک کاهش پیدا نمی کندوزیر نفت همچنین در جمع خبرنگاران با اشاره به جلسه پیش روی اوپک، اظهار کرد: فعلا بحثی درباره کاهش میزان تولید وجود ندارد؛ اما ممکن نیست تولید ایران کاهش داشته باشد. زنگنه افزود: بحث اصلی اوپک درباره تمدید توافقی است که در نوامبر انجام شد. به نظر می رسد درباره اصل تمدید بین اوپک و غیراوپک اجماع وجود دارد. بحث ها بیشتر درباره مهلت و دوره تمدید و اینکه تمدید برای چه مدتی باشد، است. وی با بیان اینکه ایران پیشنهاد خاصی ندارد، تصریح کرد: ما مشکلی برای تمدید نداریم و هرچه اکثریت آمادگی داشته باشند موافق هستیم. احتمالا تمدید برای شش یا 9 ماه صورت بگیرد. فعلا بحثی درباره کاهش میزان تولید نیست، مگر اینکه بحث جدیدی مطرح شود. وزیر نفت درباره موضع عربستان نیز اظهار کرد: علائمی که وجود دارد مبنی بر این است که عربستان مایل است قیمت ها بالا باشد. وزیر نفت همچنین در واکنش به اعترافات ع. ز. از متهمان پرونده بابک زنجانی گفت: الان از چیز جدیدی خبر ندارم. خودکفایی ایران در زمینه ساخت لوله های CRAمدیرعامل شرکت ملی نفت ایران نیز در این مراسم با اشاره به امضای قرارداد ساخت داخل لوله های CRA، اظهار کرد: با امضای این قرارداد به ارزش 630 میلیون دلار صفر تا صد ساخت لوله های CRA در داخل ایران انجام می شود. علی کاردر با بیان اینکه لوله های CRA برای نخستین بار در ایران تولید می شود، با اشاره به 10 قلم کالای اساسی صنعت نفت در کشور در هر سال اظهار کرد: قرارداد هفت گروه کالایی امضا شد و در مرحله ساخت نمونه، ساخت انبوه و تست میدانی قرار دارد. قرارداد امروز هشتمین قراردادی است که از گروه 10 قلم کالای اساسی امضا می شود. با امضای این قرارداد صفر تا صد لوله های CRA داخل ایران ساخته خواهد شد و ایران به عنوان اولین کشور در منطقه سازنده این لوله ها می شود. احداث 3 مجتمع جدید تولید لوله های گاز ترشمدیرعامل شرکت ملی نفت ایران درباره ارزش قرارداد یادشده، توضیح داد: ارزش این قرارداد 630 میلیون دلار یا 556 میلیون یورو و میزان ساخت آن 600 کیلومتر است. کاردر از ساخت سه مجتمع صنعتی جدید برای ساخت لوله های CRA خبر داد و افزود: در راستای ساخت این لوله ها یک مجتمع جدید در فولاد اصفهان و دو مجتمع صنعتی جدید در کیش با مشارکت 50درصدی اسپانیا و 500درصدی فولاد اصفهان ساخته خواهد شد. ایجاد 750 شغل با امضای این قراردادوی درباره دلیل ساخت مجتمع های صنعتی در کیش، توضیح داد: دلیل انتخاب کیش این است که نزدیک به پارس جنوبی است و این لوله ها برای انتقال گاز ترش در پارس جنوبی استفاده خواهد شد. طبق برآورد صورت گرفته در راستای ساخت لوله های CRA برای 750 نفر به طور مستقیم و غیرمستقیم اشتغال زایی صورت می گیرد. دعوت از شرکت های بین المللی برای شرکت در مناقصه نفتی در هفته آیندهمدیرعامل شرکت ملی نفت ایران همچنین با اشاره به برگزاری مناقصه نفتی ایران، اظهار کرد: هفته آینده برای برگزاری مناقصه میدان نفتی آزادگان دعوت نامه برای شرکت های بین المللی ارسال خواهد شد. کاردر در گفت وگو با ایسنا افزود: بعد از ارسال دعوت نامه برای شرکت های بین المللی اسناد رسمی را در اختیار آنها قرار خواهیم داد. این دعوت نامه با هدف انتخاب فهرست نهایی شرکت های بین المللی ارسال می شود و اینکه برای آخرین بار مشخص شود کدام شرکت های صاحب صلاحیت برای حضور در مناقصه میدان نفتی آزادگان تمایل دارند. وی تاکید کرد: شرکت هایی که برای آنها دعوت نامه ارسال می شود، همان 29 شرکتی هستند که صلاحیت آنها قبلا تایید شده است. ما به آنها دعوت نامه ارسال می کنیم که علاقه مندی خود را برای شرکت در مناقصه میدان نفتی آزادگان اعلام کنند. در نهایت فهرستی از این شرکت ها تهیه می شود تا اسناد مناقصه آماده شده و در اختیار آنها قرار گیرد. در ادامه این مراسم جان نثاری، مدیرعامل شرکت فولاد اصفهان، با بیان اینکه برنامه ساخت لوله های CRA از چند سال گذشته در شرکت فولاد اصفهان مطرح است، اظهار کرد: برای ساخت این لوله ها پیشنهاد به وزارت نفت دادیم. در این راستا باید برنامه ریزی دقیقی صورت می گرفت؛ به همین دلیل CRA جزء صد گروه کالایی قرار گرفت و برای ساخت آن مناقصه بین المللی بین شرکت های داخلی و خارجی برگزار شد. زمانی که شرکت های خارجی از توانمندی داخلی بازدید کردند، شرکت فولاد اصفهان را برای همکاری برگزیدند. از سوی دیگر شرکت توباچک اولین ظرفیت ساخت لوله های CRA را در دنیا داشت. وی تاکید کرد مدت ساخت لوله های CRA در ایران محدودیت ندارد، همچنین در راستای مشارکت شرکت توباچک و فولاد اصفهان انتقال تکنولوژی و دانش فنی به طور کامل به ایران انجام می گیرد.
                