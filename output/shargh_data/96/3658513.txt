سه‌شنبه ۱۶ آبان ۱۳۹۶
-----------------------------------------
سرمقاله
-----------------------------------------
مثلث واشنگتن، تل آویو و ریاض
-----------------------------------------

                    قرار بود نوشتار حاضر بر بحران در روابط قطر و عربستان سعودی و تلاش میانجیگرانه شیخ کویت برای حل این بحران متمرکز شود، ولی مسئله غیرمنتظره استعفای سعد الحریری، نخست وزیر لبنان و ایجاد یک بحران جدید در خاورمیانه بسیار حساس، باعث شد تا ضمن بررسی وضعیت روابط ریاض و دوحه و مسئله میانجیگری کویت، نگاهی هرچند کوتاه به مسئله لبنان افکنده شود. بدون شک، در هر دو مسئله آفریننده بحران عربستان است که تلاش می کند با ایجاد جبهه ای در برابر ایران به اهداف توسعه طلبانه خود دست یابد. بحران روابط میان دولت های سعودی و قطر به عنوان دو کشور کلیدی شورای همکاری خلیج فارس با وجود تلاش های میانجیگران منطقه ای (عمدتا کویت) و بین المللی (آمریکا) هنوز راه به جایی نبرده و همچنان جنگ سرد سیاسی در پایتخت های این دو کشور ثروتمند حاشیه جنوبی خلیج فارس ادامه دارد.با عنایت به پیش آگاهی خوانندگان فرهیخته روزنامه «شرق» درباره پیشینه این اختلاف، در این نوشتار صرفا به ذکر چند نکته درباره علل پایداری بحران و تلاش های میانجیگرانه دوستان طرفین دعوا اشاره هایی می شود.1- باید این نکته مهم را در نظر داشت که بدون شک، علت اصلی بروز این بحران کم سابقه در میان اعضای شورای همکاری خلیج فارس، برتری طلبی حکام عربستان سعودی (به تعبیر نگارنده مرد بیمار خاورمیانه) است که سرمست از درآمدهای کلان نفتی، تاب تحمل بازی های سیاسی بسیار ظریف قطر و ایفای نقش مستقلانه این کشور در امور منطقه را ندارند. حکام سعودی با بازیگری محمد بن سلمان، ولیعهد جوان و جویای نام این کشور که بنا بر شواهد و قرائن، با استفاده از بیماری و کهولت سن پدر کنترل کار ها را به دست گرفته است، انتظار نداشته و ندارند اطاعت بی چون وچرا از برادر بزرگ تر خدشه دار شده و قطر، ضمن بهره وری از شبکه تلویزیونی الجزیره و نیز ثروت کلان ناشی از فروش گاز، بازی مستقلانه ای در امور منطقه داشته باشد.2- پس از مقاومت قطر در برابر تحریم های همه جانبه عربستان، امارات متحده عربی، مصر و بحرین که بدون شک در صورت همکاری نکردن جمهوری اسلامی ایران می توانستند این کشور را فلج کرده و درنهایت تسلیم ریاض کنند، دولت ترکیه موقعیت را مناسب دانسته و به اصطلاح از آب های گل آلود ماهی گرفتن آغازید و نیروی نظامی به قطر اعزام و تلویحا اعلام کرد از حاکمیت قطر دفاع خواهد کرد. یقینا خوانندگان، دعوای معروف مربوط به روابط خاص اخوان المسلمین با دولت ترکیه و حوادث مصر را به یاد دارند (پیوستن مصر و ژنرال السیسی به این ماجرا نیز به این دلیل است) و نیک می دانند فلاکت سیاسی- اقتصادی مصر و وعده کمک مالی ریاض باعث شد تا مصر خود را وارد دعوای خانگی شیوخ منطقه کند.وزیر خارجه قطر به تازگی در مراکش اظهار کرد: ترکیه به عنوان یک بازیگر مهم منطقه ای و نیز متحد و شریکی قوی برای قطر باقی خواهد ماند.3- دولت کویت که از آغاز بحران، خود را از اعلان جنگ سیاسی علیه قطر دور نگاه داشته، اکنون به عنوان میانجی وارد صحنه شده تا به قول خودش اعضای خانواده شورای همکاری را دوباره به هم نزدیک کند. با وجود موضع شدید و خصمانه امارات متحده عربی علیه قطر که اخیرا با شرکتی (در ارتباط نزدیک با استیو بنون، مشاور استراتژیک پیشین ترامپ) قراردادی منعقد کرده تا جنگ رسانه ای با استفاده از رسانه های اجتماعی، علیه دولت قطر راه اندازد و این کشور را در چشم دولت های غربی بی اعتبار کند شیخ کویت جانب احتیاط در پیش گرفته تا بتواند از فروپاشی شورای همکاری جلوگیری کند. بحرین کوچک نیز برای عقب نماندن از قافله، گاهی سنگی پرتاب می کند! و پادشاهش که از ریاض دستور می گیرد، اعلام می کند در همایش هایی که حکام قطر حضور داشته باشند، شرکت نخواهد کرد. ولی شیخ صباح الاحمد الصباح، امیر کویت، نگران ازهم پاشیدگی شورای همکاری است که پس از پیروزی انقلاب اسلامی در ایران و برای مقابله با امواج انقلاب و جلوگیری از تاثیر آن در شیخ نشین های خلیج فارس با تلاش سعودی ها تاسیس شد. شیخ صباح اعلام خطر کرده که ازهم پاشیدگی شورا، آخرین پایگاه همکاری عربی را از میان خواهد برد. او در پارلمان کویت گفت: ما باید از خطرات بالاگرفتن بحران آگاه باشیم چراکه ممکن است بحران گسترش یابد.4- با استعفای سعد حریری، نخست وزیر جوان لبنان، که در سال 2016 با توافق نهایی ایران و عربستان پست نخست وزیری را برای بار دوم بر عهده گرفته بود، به نظر می رسد مهندسی ایجاد بحران دائم در خاورمیانه که از بحران سوریه کلید زده شد، وارد فرایند جدیدی شده است؛ فرایندی که آمریکای ترامپ، اسرائیل و عربستان سعودی شرکای اصلی این برنامه شوم و ویرانگر برای خاورمیانه ای هستند که در ماه های اخیر با شکست های فاحش داعش و سایر گروه های های تروریستی تکفیری- وهابی در سوریه و عراق به ثبات و آرامش نزدیک می شد.سعد حریری که متولد ریاض است و گذرنامه سعودی در جیب دارد، با تشویق ها و فشارهای محمدبن سلمان، دوست جوان سعودی خود استعفای خود را در ریاض اعلام می کند تا گشوده شدن یک فصل دیگر از بحران و درگیری و نیز درافتادن با ایران در این مقطع تاریخی کلید بخورد.5- بدون شک، تقابل با ایران قدرتمندشده از شکست پروژه تقسیم سوریه و عراق به دست داعش و نیز قدرت یافتن حزب الله در منطقه و نقش مهمی که در شکست گروه های تروریستی ایفا کرد، از علل اصلی استعفای سعد حریری است. روزنامه گاردین خبری را که از حلقه افراد نزدیک به اوباما به بیرون درز کرده، منتشر کرده است. براساس این خبر، «پیش از استعفای حریری، برخی از مقامات سابق دولت اوباما گفته بودند که یک سری پیام هایی برای هماهنگی میان ریاض و واشنگتن برای مقابله نظامی با ایران دریافت کرده اند و اعلام استعفای حریری به این نگرانی ها افزوده و خطر مقابله نظامی اسرائیل با حزب الله را افزایش داده است».طبعا دیپلماسی جمهوری اسلامی ایران باید با دقت و حساسیت این وضعیت را مورد توجه قرار دهد و ضمن رایزنی با کشورهای همسو در حل وفصل مسائل سوریه، عراق و اقلیم کردستان، مانند روسیه و ترکیه و نیز گرفتن هرگونه بهانه از دشمنان قسم خورده کشور عزیزمان با اقتدار کامل نقشه های شوم ضدایرانی و ضدمنطقه ای را خنثی کند.قرار بود نوشتار حاضر بر بحران در روابط قطر و عربستان سعودی و تلاش میانجیگرانه شیخ کویت برای حل این بحران متمرکز شود، ولی مسئله غیرمنتظره استعفای سعد الحریری، نخست وزیر لبنان و ایجاد یک بحران جدید در خاورمیانه بسیار حساس، باعث شد تا ضمن بررسی وضعیت روابط ریاض و دوحه و مسئله میانجیگری کویت، نگاهی هرچند کوتاه به مسئله لبنان افکنده شود. بدون شک، در هر دو مسئله آفریننده بحران عربستان است که تلاش می کند با ایجاد جبهه ای در برابر ایران به اهداف توسعه طلبانه خود دست یابد. بحران روابط میان دولت های سعودی و قطر به عنوان دو کشور کلیدی شورای همکاری خلیج فارس با وجود تلاش های میانجیگران منطقه ای (عمدتا کویت) و بین المللی (آمریکا) هنوز راه به جایی نبرده و همچنان جنگ سرد سیاسی در پایتخت های این دو کشور ثروتمند حاشیه جنوبی خلیج فارس ادامه دارد.با عنایت به پیش آگاهی خوانندگان فرهیخته روزنامه «شرق» درباره پیشینه این اختلاف، در این نوشتار صرفا به ذکر چند نکته درباره علل پایداری بحران و تلاش های میانجیگرانه دوستان طرفین دعوا اشاره هایی می شود.1- باید این نکته مهم را در نظر داشت که بدون شک، علت اصلی بروز این بحران کم سابقه در میان اعضای شورای همکاری خلیج فارس، برتری طلبی حکام عربستان سعودی (به تعبیر نگارنده مرد بیمار خاورمیانه) است که سرمست از درآمدهای کلان نفتی، تاب تحمل بازی های سیاسی بسیار ظریف قطر و ایفای نقش مستقلانه این کشور در امور منطقه را ندارند. حکام سعودی با بازیگری محمد بن سلمان، ولیعهد جوان و جویای نام این کشور که بنا بر شواهد و قرائن، با استفاده از بیماری و کهولت سن پدر کنترل کار ها را به دست گرفته است، انتظار نداشته و ندارند اطاعت بی چون وچرا از برادر بزرگ تر خدشه دار شده و قطر، ضمن بهره وری از شبکه تلویزیونی الجزیره و نیز ثروت کلان ناشی از فروش گاز، بازی مستقلانه ای در امور منطقه داشته باشد.2- پس از مقاومت قطر در برابر تحریم های همه جانبه عربستان، امارات متحده عربی، مصر و بحرین که بدون شک در صورت همکاری نکردن جمهوری اسلامی ایران می توانستند این کشور را فلج کرده و درنهایت تسلیم ریاض کنند، دولت ترکیه موقعیت را مناسب دانسته و به اصطلاح از آب های گل آلود ماهی گرفتن آغازید و نیروی نظامی به قطر اعزام و تلویحا اعلام کرد از حاکمیت قطر دفاع خواهد کرد. یقینا خوانندگان، دعوای معروف مربوط به روابط خاص اخوان المسلمین با دولت ترکیه و حوادث مصر را به یاد دارند (پیوستن مصر و ژنرال السیسی به این ماجرا نیز به این دلیل است) و نیک می دانند فلاکت سیاسی- اقتصادی مصر و وعده کمک مالی ریاض باعث شد تا مصر خود را وارد دعوای خانگی شیوخ منطقه کند.
                