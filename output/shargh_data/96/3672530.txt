شنبه ۱۸ آذر ۱۳۹۶
-----------------------------------------
یادداشت
-----------------------------------------
کالبدشکافی دردهای تهران
-----------------------------------------

                    نظارت مستمر و اعمال ضوابط به منظور بهبود سیما و منظر شهری.در این راه پرمخاطره چشم امید به عنایت حق تعالی و همراهی همه ارگان ها، سازمان ها و نهادهایی که در مدیریت شهرسازی و معماری شهر دخیل هستند و مشارکت مردم عزیزمان داریم که با امید به روزهای خوب آینده و بانشاط در مسیر شکوفایی شهر، ما را یاری خواهند کرد.ما بدان مقصد عالی نتوانیم رسید/ تا مگر پیش نهد لطف شما گامی چند (حافظ)شهر در معنای جامع به عنوان ظرفی که مظروف آن انسان است؛ نماینده هویت، تمدن و تفکر ساکنان آن و در حقیقت تجلی رویکردهای طبیعی و ماوراءالطبیعی انسان های ساکن آن است که باید در چارچوب کالبد و فضا بتواند با تسکین آلام آنها فرصتی و دعوتی از ایشان به سمت وسوی فلسفه وجودی آنان که همانا تفکر و تعقل است، داشته باشد و این ممکن نخواهد بود مگر آنکه برای شهر با شناخت کامل مظروف آنها در ابعاد مختلف، طراحی و برنامه ریزی شود.اما «تهران» شهری است که باید کالبدشکافی شده تا مشخص شود درد کنونی آن چیست؟ چراکه در ادوار مختلف به دلیل رویکردهای ناروا و غیردقیق به لحاظ شهرسازی و معماری به جای آنکه هر روز شکل بهتری بگیرد و از خمیرمایه بکر اولیه که طبیعت ناب و کوهپایه های زیبا و آب وهوای معتدل بوده، به شهری قابل برای ساکنان آن تبدیل شود، در مقاطع مختلف، به دلیل نداشتن برنامه و رویکردهای منسجم، دائما در معرض آزمون و خطا بوده و در برخی برهه ها نیز با نامهربانی به سمت دورشدن از رسالت های خود رهنمون شده است. بهتر است شرح این قصه بگذاریم تا وقت دیگر. بالاخره این شهر صاحب سند شد و باوجود عدم تامین و توانمندسازی سند و مجریان سند، باز هم نکته مهم آن است که از مدیریت با سندهای مقطعی و بخش نامه ای خارج شد و این گامی بلند بود، اما این سند در پیوست، تدقیق، پایش و پالایش دچار نقصان بوده و باید طبق الزامات آن، همه با هم دست به دست می دادیم و طبق وظایف و تکالیف مشخص شده آن را تکمیل می کردیم، به نحوی که رسالت هر پلاک در شهر به لحاظ کاربرد و ظرفیت کاربردی آن مشخص می شد. صراحتا باید گفت امروز از این ماموریت ها عقب مانده ایم و لازم است در یک حرکت هماهنگ و همراه با ایجاد بستر امید در شهر و تقویت روحیه زندگی و آگاهی دادن و توانمندسازی مردمان شهر به لحاظ تفکر، خردورزی و ایجاد اعتماد، با شفاف سازی سیستم شهر و مدیریت شهری مشارکت ایشان را در هدایت و حمایت و حفاظت شهر و ریل گذاری آن به سمت رسالت اصلی آن براساس چشم اندازها به ارمغان بیاوریم. بنابراین به دنبال تغییر گفتمان رایج و تاکید بر حکومت قانون در قالب بخشنامه های مهم و بسترسازی «حق بر شهر» برای شهروندان در قالب شفافیت سیستم مدار، هوشمند و تسهیلگر و توجه ویژه به مردم و تکریم ایشان به عنوان صاحبان اصلی شهر و توجه به بدنه مدیریت شهری و تولید فرصت برای آن با مشارکت دادن جوانان و بانوان محترم در سطوح مدیریتی و تلاش مجدانه در اصلاح رویه های سلیقه ای برای شنیدن صدای واحد از تمام مناطق و پرهیز از عملکرد جزیره ای خواهیم بود. برهمین اساس با سند برنامه شهردار محترم تهران، جناب آقای دکتر نجفی، در تلاش خواهیم بود که در قالب و اولویت برنامه ایشان (نظارت و اجرای طرح جامع و تفصیلی شهر تهران، نظارت و کنترل ساخت وساز، نظارت بر تثبیت کاربری ها، نظارت بر فروش تراکم مازاد، مدیریت و ساماندهی سیما و منظر شهری، مدیریت بافت های تاریخی، پهنه های طبیعی و واجد ارزش، نظارت بر ساخت وساز در حریم شهر تهران) به بهبود منظر و انسجام فضایی و کالبدی شهر تهران قرین شویم. در این مسیر با راهبردهای تغییر نگرش سودا گری به شهر و معماری و حفاظت از بافت تاریخی و طبیعی با رویکرد حفظ و بازسازی و تقویت نظارت بر اجرای طرح تفصیلی شهر تهران، تدوین اصول و معیارهای کاربردی شهر و معماری هویت مند، براساس بنیان های فطری شهر و معماری ایرانی-اسلامی و توجه ویژه به بازآفرینی شهر پایدار و نوسازی بافت فرسوده قدم در راه گذاشتیم و در چارچوب راهبردهای ذیل اقدام خواهیم کرد:- احیای نهاد دائمی مطالعات طرح جامع شهر تهران- تهیه و اجرای تمامی طرح های موضوعی و موضعی ذیل طرح جامع شهر تهران- به روزرسانی طرح تفصیلی شهر تهران- نظارت دقیق بر اجرای طرح تفصیلی مناطق- تدوین طرح جامع گردشگری، توسعه گردشگری تاریخی تهران- همکاری با سازمان های دولتی و تدوین و اصلاح قوانین و مقررات بازسازی بافت های تاریخی تهران و مشوق های قانونی برای جذب حداکثری مشارکت مردمی- فراهم کردن زمینه های مناسب برای ایجاد چرخه اقتصادی در بافت های تاریخی شهر- ایجاد محدودیت در تخریب و نوسازی بناهای قابل استفاده- آسیب شناسی مصوبات، کمیسیون ماده پنج و ماده صد با هدف جلوگیری از شهرفروشی- زمینه سازی نابسامانی کالبدی، زیست محیطی و ایمنی شهر
                