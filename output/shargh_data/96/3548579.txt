پنج‌شنبه ۷ اردیبهشت ۱۳۹۶
-----------------------------------------
type_unknown
-----------------------------------------
آغاز انتشار روزنامه «آرمان ملی»، ارگان ستاد انتخاباتی روحانی
-----------------------------------------

                    «آرمان ملی»، روزنامه ستاد انتخاباتی حسن روحانی منتشر شد. در این روزنامه چهار صفحه ای که از دیروز روی کیوسک های مطبوعاتی سراسر کشورقرار گرفت، گزارش ها و یادداشت هایی از بزرگان و کارشناسان فرهنگی، اجتماعی، اقتصادی و سیاسی منتشر شده است.در شماره نخست، سرمقاله ای از سعید لیلاز با تیتر «نجات کشور از لبه پرتگاه» منتشر شده که نگارنده به مقایسه آماری وضیت اقتصادی ایران در سال 92 و هم اکنون پرداخته و تاکید کرده دولت روحانی کشور را از لبه پرتگاه نجات داده است. «آرمان ملی» در گفت وگویی با محسن هاشمی از نگاه پدرش از موانع سرراه دولت روحانی سخن گفته است. به گفته فرزند ارشد سردار سازندگی، آیت الله هاشمی معتقد بود شرایط نابسامانی که روحانی کشور را از دولت قبل تحویل گرفت موجب شد کار او از دوران سازندگی دشوارتر شود. احمد شیرزاد نیز در گفت وگویی با این روزنامه از مقاومت های روحانی در مقابل فشار منتقدان سخن گفته که تیتر «روحانی مقابل بستن کنسرت ها و شبکه های اجتماعی» برای آن برگزیده شده است.شنیدن برخی وعده و وعیدهای دور از ذهن، در فضای انتخاباتی به ویژه درباره افزایش جهشی یارانه ها و اشتغال از دیگر موضوعاتی است که «آرمان ملی» به آن پرداخته و دیدگاه گروهی از منتقدان و از جمله علی لاریجانی را بازتاب داده است.«مهار غول گرانی» عنوان گزارش دیگر این روزنامه است که به بررسی آماری کارنامه دولت در کشیدن ترمز افزایش قیمت ها پرداخته است. یادداشت «بازگشایی خانه احزاب، دستاورد کلید تدبیر»، از سید حسن موسوی تبریزی رئیس سابق «خانه احزاب» و مطالبی مانند «کلید روحانی، قفل گشای خانه سینما»، «آن 8 سال یادمان نمی رود»، ایستاد» از دیگر عناوین این روزنامه هستند. علاوه بر این یادداشت هایی از لیلی گلستان، فرهاد توحیدی و حسن انوشه هم در این شماره منتشر شده است.
                