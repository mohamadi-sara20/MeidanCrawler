شنبه ۱۶ اردیبهشت ۱۳۹۶
-----------------------------------------
سرمقاله
-----------------------------------------
اتحاد رئیسی و قالیباف علنی شد
-----------------------------------------

                    قوام، سیاست پیشه ای بود که باوری جدی به حضور مردم نداشت و می اندیشید دیپلماسی بدون مردم و در خفا راحت تر پیش می رود. درست برعکس مصدق که همواره در میان مردم بود. اما نکته مهم در دیپلماسی دولت روحانی که اصولگرایان و نامزدهای آنان را آزار می دهد، پیوند دیپلماسی با سیاست داخلی است. معمولا مردان موفق در دیپلماسی، محبوب مردم می شوند و گام های موثری در سیاست داخلی برمی دارند. اصولگرایان و مخالفان روحانی از این نگران اند که این شیوه دیپلماسی به موضوعات بین المللی و مسائل داخلی دیگر نیز تسری پیدا کند و ادامه این روش و نحوه برخورد در خارج و داخل، از طیف های اصلاح طلب و اعتدال جریانی مقتدر بسازد که نتوان آنان را به راحتی از میدان سیاست به در کرد. مضاف بر این، اصولگرایان و نامزدهای آنان معتقدند این شیوه که از سر ناگزیری در حل مسئله هسته ای به کار گرفته شده، نباید به مسائل دیگر سرایت کند که موجب استحاله کلی ایدئولوژی های غالب شود. نقطه ثقل درگیری دولت روحانی و اصلاح طلبان همین جاست. از سوی دیگر قالیباف و رئیسی بدشان نمی آید میوه چین این شیوه باشند. شیوه ای که آن را قبول ندارند و در فرصتی مغتنم آن را متوقف خواهند کرد. توقف این شیوه برای آنان پیروزی در پیروزی است. نامزدهای اصولگرا، رئیسی، قالیباف و میرسلیم، هر چقدر تلاش کردند خود را مستقل نشان بدهند، نشد و در دومین مناظره دست اتحادشان رو شد و نشان دادند که این همه مجادله بین آنان با اصلاح طلبان نه بی معنی است و نه صرفا از سر جاه طلبی؛ پیروزی برای آنان در این انتخابات آن قدر جدی است که ترجیح می دهند اگر قرار است شکستی را متحمل شوند، شکستی از سوی اسحاق جهانگیری باشد. آنان می دانند اگر جهانگیری پیروز شود، به زانو درآوردن او کار چندان دشواری نیست؛ خاصه آنکه جهانگیری پیش از آنکه مقامی امنیتی- سیاسی باشد کارشناس و تئوریسین اقتصادی است. اصولگرایان از طریق رسانه ها و نامزدهای خود طالب دو خواسته اند؛ تفرقه بین جهانگیری و روحانی و در صورت شکست، شکستی به دست جهانگیری. پیروزی جهانگیری اگرچه پیروزی است، اما در بطن خود شکست نهفته دارد. اینکه دولت روحانی را ناکارآمد جلوه می دهد و زمینه را مساعد می کند تا در آینده مخالفان دیپلماسی، زیرآب پیوند دیپلماسی با سیاست داخلی بزنند. اصولگرایان می دانند اگر جهانگیری پیروز شود، آنان بیش از آنکه از شکست خود بگویند، جهانگیری را فرزند شکست خواهند نامید. فرزندانی که پیروزی شان ثمره شکست پدرانشان است، اعتمادبه نفس کمتری در گام برداشتن دارند و ناگزیرند همواره دست به عصا راه بروند. قاعدتا این شیوه، شیوه ای نیست که هیچ یک از افراد و طیف های اصلاح طلب تمایل به آن داشته باشند.معمولا در دوره های چهارساله دوم انتخابات ریاست جمهوری اتفاق خاصی رخ نمی دهد و نامزد پیروز دور اول با کمی رای پایین تر به مرحله دوم صعود می کند و طبق روال چهار سال گذشته با سرعت کارش را تکمیل و طرح های معطل مانده را به سرانجام می رساند. اما از انتخابات دوره دوم سال 88 رویه تازه ای شکل گرفت؛ رویه ای که موجب شد چهارساله دوم انتخابات همچون دوره اول جدی و رقابتی شود. خاصه در این دوره که جناح های رقیب به تلافی چهار سال دوره 88 تلاش می کنند تا رئیس جمهور مستقر را تک دوره ای کنند و از راه میانبر برای رسیدن به قدرت استفاده کنند. یکی از این راه های میانبر، مردم فریبی و سخنان خلاف واقعی است که نامزدهای اصولگرا، به نامزدهای دولت مستقر نسبت می دهند. محمدباقر قالیباف به طرز شگفتی قدم در این راه گذاشته و نشان می دهد به هیچ اصولی به جز پیروزی در رسیدن به قدرت باور ندارد. او همچون رئیس دولت نهم و دهم، همین که لب به سخن باز می کند موجی از خشم و انزجار را در برخی از مردم برمی انگیزد. این خشم و انزجار از سخنان درست یا نادرست او نیست، بلکه از کارنامه او در شهرداری تهران است. کارنامه ای که قابل دفاع نیست و بی شک امروز در تهران هر کجا نام شهرداری تهران می آید، درست یا غلط حرف های خوشایندی به گوش نمی رسد. آنچه حرف های تند و تیز قالیباف را تهی از معنا می کند همین کارنامه زیر بغل او است. قالیباف و رئیسی از جمله نامزدهایی هستند که با فرصت طلبی و استفاده از نامزد جریان موتلفه، درصدند از راه های میانبر به قدرت برسند. این میانبرها چه به مقصد برسد و چه نرسد، حائز دو ویژگی است: دستیابی زودهنگام به قدرت و افزایش اعتبار نزد مردم. از سوی دیگر رسیدن به این اعتبار، به بی اعتباری رقیب هم می انجامد. پیروزی در دوره چهارساله دوم به هر شیوه ای این پیام را در خود دارد که رئیس جمهور قبل در انجام کارهایش موفق نبوده و به او و حامیانش نمی توان امیدوار بود. شاید در ابتدا این نکات بدیهی به نظر برسد، آن قدر بدیهی که باز روایتش چندان اهمیتی نداشته باشد. اما نکته اساسی در اینجاست که دولت روحانی نسبت به دولت های قبل در شرایط ویژه ای دولت را در دست گرفت. در شرایطی که کشور در آستانه جنگ و تحریم های بین المللی بود و در این میان جناح های اصولگرا چندان رغبتی به مذاکره و عادی سازی رابطه نداشتند و تلاش می کردند اوضاع به همان روال سابق ادامه پیدا کند. اما اثر تحریم ها، تورم، فساد و بی کاری چنان گریبانگیر اقتصاد کشور شد که چاره ای جز اطاعت از شیوه دیپلماسی پیش رو نماند. پس از انقلاب این اولین باری بود که مفهوم دیپلماسی و کارکرد آن و به نتیجه رسیدن مطلوبش، این همه جدی گرفته می شد و مهم تر از همه روند این مذاکرات دیپلماتیک برای مردم اهمیت ویژه ای پیدا کرده بود و آحاد جامعه مایل بودند این مذاکرات که برای پرهیز از جنگ و خون ریزی بود، به سرانجام برسد. در واقع می توان گفت این نقطه، نقطه عطف ماجراست. همان نقطه عطفی که جناح های رقیب و نامزدهای آن، قالیباف و رئیسی، تمایل به تکرار آن ندارند؛ آنان از پیروزی برجام ناراحت نیستند. آنان نگران پیوند مردم با دیپلماسی هستند. همواره دو نوع نگرش به حوزه دیپلماسی در سطح کلان وجود دارد؛ برخی بر این باورند که با مشارکت مردم در این زمینه به نتیجه مطلوب تری خواهند رسید و برخی معتقدند دیپلماسی در خفا و به دور از انظار به نتیجه بهتری می رسد. از قوام و مصدق به عنوان دو نمونه تاریخی این طرز تلقی می توان نام برد.قوام، سیاست پیشه ای بود که باوری جدی به حضور مردم نداشت و می اندیشید دیپلماسی بدون مردم و در خفا راحت تر پیش می رود. درست برعکس مصدق که همواره در میان مردم بود. اما نکته مهم در دیپلماسی دولت روحانی که اصولگرایان و نامزدهای آنان را آزار می دهد، پیوند دیپلماسی با سیاست داخلی است. معمولا مردان موفق در دیپلماسی، محبوب مردم می شوند و گام های موثری در سیاست داخلی برمی دارند. اصولگرایان و مخالفان روحانی از این نگران اند که این شیوه دیپلماسی به موضوعات بین المللی و مسائل داخلی دیگر نیز تسری پیدا کند و ادامه این روش و نحوه برخورد در خارج و داخل، از طیف های اصلاح طلب و اعتدال جریانی مقتدر بسازد که نتوان آنان را به راحتی از میدان سیاست به در کرد. مضاف بر این، اصولگرایان و نامزدهای آنان معتقدند این شیوه که از سر ناگزیری در حل مسئله هسته ای به کار گرفته شده، نباید به مسائل دیگر سرایت کند که موجب استحاله کلی ایدئولوژی های غالب شود. نقطه ثقل درگیری دولت روحانی و اصلاح طلبان همین جاست. از سوی دیگر قالیباف و رئیسی بدشان نمی آید میوه چین این شیوه باشند. شیوه ای که آن را قبول ندارند و در فرصتی مغتنم آن را متوقف خواهند کرد. توقف این شیوه برای آنان پیروزی در پیروزی است. نامزدهای اصولگرا، رئیسی، قالیباف و میرسلیم، هر چقدر تلاش کردند خود را مستقل نشان بدهند، نشد و در دومین مناظره دست اتحادشان رو شد و نشان دادند که این همه مجادله بین آنان با اصلاح طلبان نه بی معنی است و نه صرفا از سر جاه طلبی؛ پیروزی برای آنان در این انتخابات آن قدر جدی است که ترجیح می دهند اگر قرار است شکستی را متحمل شوند، شکستی از سوی اسحاق جهانگیری باشد. آنان می دانند اگر جهانگیری پیروز شود، به زانو درآوردن او کار چندان دشواری نیست؛ خاصه آنکه جهانگیری پیش از آنکه مقامی امنیتی- سیاسی باشد کارشناس و تئوریسین اقتصادی است. اصولگرایان از طریق رسانه ها و نامزدهای خود طالب دو خواسته اند؛ تفرقه بین جهانگیری و روحانی و در صورت شکست، شکستی به دست جهانگیری. پیروزی جهانگیری اگرچه پیروزی است، اما در بطن خود شکست نهفته دارد. اینکه دولت روحانی را ناکارآمد جلوه می دهد و زمینه را مساعد می کند تا در آینده مخالفان دیپلماسی، زیرآب پیوند دیپلماسی با سیاست داخلی بزنند. اصولگرایان می دانند اگر جهانگیری پیروز شود، آنان بیش از آنکه از شکست خود بگویند، جهانگیری را فرزند شکست خواهند نامید. فرزندانی که پیروزی شان ثمره شکست پدرانشان است، اعتمادبه نفس کمتری در گام برداشتن دارند و ناگزیرند همواره دست به عصا راه بروند. قاعدتا این شیوه، شیوه ای نیست که هیچ یک از افراد و طیف های اصلاح طلب تمایل به آن داشته باشند.
                