چهار‌شنبه ۲۸ تیر ۱۳۹۶
-----------------------------------------
سرمقاله
-----------------------------------------
ابزارهای ترامپ علیه ایران
-----------------------------------------

                    ترامپ در جوی که پیش از انتخابات آمریکا با مداخله لابی های اسرائیل و عربستان ایجاد شده بود، برهم زدن برجام را به عنوان یکی از کارت های برنده خود برای جلب آرای مردم آن کشور به کار برد. اکنون آن جو تغییری نکرده است. ممکن است کنگره و مطبوعات آمریکا برخی کارهای نامتعارف این رئیس جمهور ویژه را نپسندند یا حتی موضوع استیضاح یا عدم کفایت او را مطرح کنند، اما درباره سیاست ایران ستیزی با او همراه اند. اگر دادگاه های آمریکایی اجرای فرمان های عدم صدور ویزای او را نمی پذیرند برای این است که نمی خواهند به استناد اقدا می خلاف اصول اخلاقی و حقوق بشری، اتباع کشور دیگری را به اتهام عدم رعایت حقوق بشر، از دیدار بستگان خود محروم کنند. آمریکا می داند که دولت پیشین آن کشور ملغی کردن تحریم های شورای امنیت را با صدور قطع نامه، دیگر پذیرفته و در گزارش های خود به کنگره نیز پایبندی ایران را به تعهدات برجا می تایید کرده است، اما برجام سند دوستی ایران و آمریکا نیست. ظاهرا تنها موضوعی که هر دو کشور درباره آن توافق دارند، تداوم شرایط گذشته است. وزیر نفت ایران چندین مرتبه اعلام کرده درهای صنعت نفت ایران برای همکاری با شرکت های آمریکایی در چارچوب قراردادهای منصفانه باز است، با توجه به اینکه شرایط از جهاتی مهیا نیست. باید دید ریشه اصلی اختلاف در کجاست. طرح مسئله ضدیت آمریکا با مصدق و حمایت آن کشور از دولت زاهدی عملا به تاریخ پیوسته است.موضوع پذیرش شاه بیمار ایران نیز با مرگ او و قرارداد الجزایر منتفی است، اما مسئله و بهانه اصلی این خصومت، نگرانی اسرائیل و آمریکا از تداوم سیاست های تهدیدآ میز نسبت به اسرائیل است. با اینکه وزیر خارجه ایران چندبار اعلام کرده که ایران در اقدام نظا می علیه هیچ کشوری پیش قدم نخواهد شد، این بهانه مطرح است که ایران، اسرائیل را یک کشور نمی داند. همچنین ادامه حمایت ایران از گروه های مقاومت فلسطینی به این نگرانی دامن می زند. ترامپ جایی برای تردید باقی نگذاشته است که تمایلی به درگیری نظا می و رویارویی پیاده نظامش با ایران ندارد، بلکه ترجیح می دهد کشورهای رقیب را در منطقه به جان یکدیگر بیندازد و آنها را تضعیف کند. آمریکا و اسرائیل از اینکه عربستان به شدت مسلح شود نیز در درازمدت خشنود نیستند زیرا نگران آن هستند که تغییری ناگهانی در نظام سلطنتی، عربستان را نیز وارد جرگه مقاومت علیه اسرائیل کند، اما عجالتا عربستان از تحولات عراق و انسجام دولت مرکزی متکی به حمایت اکثریت شیعه نیز راضی نیست و دست از تحریک برای تضعیف آن برنخواهد داشت، زیرا عراق ثروتمند توانایی آن را دارد که راه صنعتی شدن و پیشرفت را با سرعت بیشتری بپیماید. عربستان برای تضعیف عراق از ضربه زدن های نیابتی به آن کشور فروگذار نخواهد کرد. اظهارات اخیر تیلرسون، وزیر خارجه آمریکا، در پاسخ تقاضاهای صریح عربستان و امارات درباره تلاش برای تغییر نظام ایران را نیز می توان در قالب همان حمایت بی قیدوشرط آمریکا از اسرائیل و درواقع پاسخی به تبلیغات پیشین درباره تغییر نظام در ایران دانست. آمریکا می کوشد با ادامه تهدید و ایجاد مزاحمت، با روند توسعه اقتصادی ایران مقابله کند، زیرا این توسعه در شرایط آرامش و تعامل بین المللی امکان پذیر است؛ به همین دلیل در توافق با روسیه نیز ناحیه مجاور جنوب لبنان و بلندی های جولان و بخشی از مرز اردن را مشمول آتش بس کرده است تا درواقع اسرائیل گذشته از بلندی های جولان، دارای سپر حفاظتی مضاعفی شود. به هرحال در این رابطه حمایت ایران از قطع نامه های شورای امنیت و پشتیبانی از حقوق مردم فلسطین با همراهی کشورهای عربی می تواند از فشارها بکاهد.
                