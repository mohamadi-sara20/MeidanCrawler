یک‌شنبه ۱ مرداد ۱۳۹۶
-----------------------------------------
یادداشت
-----------------------------------------
بازنشستگان، زیادی نیستند
-----------------------------------------

                    صدها فرشته بر آن دست بوسه می زنند / کز کار خلق یک گره بسته وا کندبرآنم براق سخن زین کنم / حکایت ز دل های خونین کنمجمعیت یک میلیون و 300 هزار نفری بازنشستگان کشوری زیاد هستند؛ اما نباید بعضی ها تصور کنند که ما در جامعه زیادی هستیم! بازنشستگان گنجینه های عظیم علم، معرفت و تجربه هستند و مهم ترین مرجعیت در خانواده و کانون های بزرگ اجتماعی محسوب می شوند. تاثیر گذاری بی بدیل بازنشستگان را در عرصه های مختلف نمی توان کتمان کرد. واقعیت این است که با وجود شرایط سخت و حساس در دولت یازدهم، وزیر تعاون، کار و رفاه اجتماعی، برنامه هایی موفق و علمی برای بازنشستگان به اجرا درآورد. مهارت آموزی به بازنشستگان، جشنواره ورزشی بازنشستگان، زمینه سازی برای گسترش مشارکت بازنشستگان در برنامه های رفاهی به ویژه مقابله با آسیب های اجتماعی و متناسب سازی حقوق های زیر دو میلیون بازنشستگان در سال 95، از جمله اقدامات موثری بود که با تلاش و محوریت دکتر ربیعی و نظر مساعد رئیس جمهور، در دولت یازدهم با همراهی نمایندگان مجلس انجام شد. همین حمایت های موثر از بازنشستگان و سیاست های کارآمد معطوف به افزایش منزلت و رفاه آنان بود که باعث شد در انتخابات دوازدهم ریاست جمهوری، این قشر خردمند و صاحب کلام و نفوذ، در بدنه اجتماعی جامعه از حامیان پروپا قرص دکتر روحانی باشند تا امکان تداوم سیاست ها و برنامه های رفاهی و حمایتی از بازنشستگان کماکان فراهم شود. در این میان، ضروری است به چند نمونه از انتظارات بازنشستگان از دولت دوازدهم و نمایندگان مجلس اشاره شود.1- یکی از دغدغه های اصلی بازنشستگان، کارایی نداشتن بیمه تکمیلی آنان است. با توجه به اینکه ماهانه از هر بازنشسته 24 هزار تومان بابت بیمه تکمیلی از سوی صندوق بازنشستگی کشوری کسر می شود، انتظار این است کیفیت و کمیت خدمات ارائه شده درمانی بازنشستگان افزایش یابد.2- شنیده ها حاکی از این است که در روند اصلاح قانون مدیریت خدمات کشوری، مواد 125، 126، 109، 64 و 65 حذف شده اند. به منظور جلوگیری از مغبون شدن احقاق حقوق بازنشستگان، می طلبد این موضوع از سوی مسئولان صندوق بازنشستگی به جد پیگیری شود.3- مابه التفاوت حق اولاد و عائله مندی بازنشستگان که متولی پرداخت آن در سال 1386 وزارت آموزش وپرورش بوده و مبلغ هزارو 400 میلیارد ریال است، با توجه به اسناد موجود و معتبر، بعد از 10 سال تاخیر هنوز پرداخت نشده است. این مسئله نیز مهم است و باید پیگیری شده و به سرانجام برسد.4- یکی از خواسته های بحق بازنشستگان، استفاده از تجربیات گران قدر آنان و به کارگیری فرزندان آنها است. می توان ترتیباتی اتخاذ کرد که فرزندان بازنشستگان در بنگاه های اقتصادی زیرمجموعه صندوق بازنشستگی، نظیر بانک صادرات، کفش ملی، شرکت بازار گستر پگاه و... اولویت جذب داشته باشند.نکته آخر اینکه در محافل سیاسی و اجتماعی، صاحب نظران سه نوع تهدید بحران آب، محیط زیست و صندوق های بازنشستگی را در زمان فعلی به صورت مرتب بیان می کنند. جامعه بازنشستگان تداوم مدیریت و سیاست های فعلی وزارت رفاه را باعث عبور کشور از بحران های صندوق های بازنشستگی می داند که درحال حاضر، برنامه های مدونی برای آنها تدارک دیده شده است. امید آن می رود که بتوان با ثبات مدیریتی از سوی مدیرانی از جنس جامعه کارگری و بازنشستگان، دغدغه های آنان را رفع کرد. 
                