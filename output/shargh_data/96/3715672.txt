دو‌شنبه ۱۴ اسفند ۱۳۹۶
-----------------------------------------
یادداشت
-----------------------------------------
از مذاکره نمی ترسیم
-----------------------------------------

                    در شرایطی که رویارویی آمریکا با متحدان اروپایی خود در «برجام» وارد مرحله جدیدی شده است، وزیر خارجه فرانسه شب گذشته وارد تهران شد تا در مذاکره با همتای ایرانی خود و دیگر مسئولان کشور، درباره سرنوشت مهم ترین رویداد دپیلماتیک در چند دهه گذشته که از زمان ورود دونالد ترامپ به کاخ سفید در هاله ای از ابهام قرار گرفته، بحث و گفت وگو کند. بر کسی پوشیده نیست هدف ترامپ، رهاکردن تعهدات کشورش در توافقی است که او آن را بدترین توافق عمر سیاسی آمریکا برشمرده است. لابی سنگین اسرائیل و عربستان در کنار انگیزه شخصی ترامپ برای خروج آمریکا از برجام، حتی اگر منجر به خروج آمریکا از این توافق نشود، شرایط را برای بهره مندی از امتیازات آن به ویژه در حوزه اقتصادی بسیار دشوار خواهد کرد. در چنین شرایطی، نقش اروپا حراست از توافقی است که یک دهه پیش از دستیابی به توافق برجام، سه کشور این قاره مبتکر و مبدع آغاز مذاکره با ایران بودند. در آستانه سفر لودریان، حملات تندی از رسانه های جناح اصولگرا و برخی مقامات سیاسی به فرانسه به بهانه اظهارات رئیس جمهور و وزیر خارجه این کشور درباره موضوعات موشکی و همچنین نقش منطقه ای ایران، دیده می شود که فارغ از تاثیرات مثبت یا منفی آن بر این سفر و دیدار احتمالی آینده امانوئل مکرون از کشورمان، شرایط را برای نقش آفرینی این کشور در مهار ترامپ و نجات برجام دشوار خواهد کرد. بر کسی پوشیده نیست اروپا از سوی ایالات متحده آمریکا، اسرائیل و عربستان سعودی به شدت تحت فشار است. هدف از این فشارها، ممانعت از هرگونه همکاری اقتصادی سه کشور اروپایی امضا کننده توافق هسته ای با ایران و وادارکردن کشورمان به آغاز مذاکره درباره به اصطلاح نگرانی های آنها از تکنولوژی موشکی و دخالت های بی ثبات کننده در کشورهای منطقه است؛ موضوعی که لودریان هفته گذشته در مسکو بر آن تاکید و از عبارت نامناسب «جاه طلبی ایران برای تقویت توانمندی های موشکی و قدرت دفاعی خود» یاد و تاکید کرد دوشنبه در تهران درباره این موضوع با مقامات ایران گفت وگو خواهد کرد. بدون ورود به گذشته و اقدامات ناصواب و فرصت سوزی که منتج به شرایط کنونی شد، در این نکته نباید تردید کرد که ایران و اروپا در موضوع برجام و حفظ آن، موضعی تقریبا یکسان دارند و مقامات ارشد سه کشور اروپایی بارها بر این نکته تاکید کرده و از اختلاف خود با آمریکا در توافق هسته ای سخن گفته اند. به همین دلیل است که ترامپ پس از ناکامی در استراتژی «مذاکره مجدد»، تهدید به خروج را مانند شمشیر داموکلس بر سر برجام قرار داده و با امنیتی کردن فضای بین المللی در رابطه با ایران، از پنجره تهدیدات موشکی و بی ثبات کردن منطقه، اروپا را برای وادار کردن ایران به مذاکره، تحت فشار قرار داده است. در چنین شرایطی، هدف از مذاکره با این کشورها باید متمرکز بر یافتن راهکارهایی با کمترین هزینه برای حفظ برجام باشد.در شرایطی که رویارویی آمریکا با متحدان اروپایی خود در «برجام» وارد مرحله جدیدی شده است، وزیر خارجه فرانسه شب گذشته وارد تهران شد تا در مذاکره با همتای ایرانی خود و دیگر مسئولان کشور، درباره سرنوشت مهم ترین رویداد دپیلماتیک در چند دهه گذشته که از زمان ورود دونالد ترامپ به کاخ سفید در هاله ای از ابهام قرار گرفته، بحث و گفت وگو کند. بر کسی پوشیده نیست هدف ترامپ، رهاکردن تعهدات کشورش در توافقی است که او آن را بدترین توافق عمر سیاسی آمریکا برشمرده است. لابی سنگین اسرائیل و عربستان در کنار انگیزه شخصی ترامپ برای خروج آمریکا از برجام، حتی اگر منجر به خروج آمریکا از این توافق نشود، شرایط را برای بهره مندی از امتیازات آن به ویژه در حوزه اقتصادی بسیار دشوار خواهد کرد. در چنین شرایطی، نقش اروپا حراست از توافقی است که یک دهه پیش از دستیابی به توافق برجام، سه کشور این قاره مبتکر و مبدع آغاز مذاکره با ایران بودند. در آستانه سفر لودریان، حملات تندی از رسانه های جناح اصولگرا و برخی مقامات سیاسی به فرانسه به بهانه اظهارات رئیس جمهور و وزیر خارجه این کشور درباره موضوعات موشکی و همچنین نقش منطقه ای ایران، دیده می شود که فارغ از تاثیرات مثبت یا منفی آن بر این سفر و دیدار احتمالی آینده امانوئل مکرون از کشورمان، شرایط را برای نقش آفرینی این کشور در مهار ترامپ و نجات برجام دشوار خواهد کرد. بر کسی پوشیده نیست اروپا از سوی ایالات متحده آمریکا، اسرائیل و عربستان سعودی به شدت تحت فشار است. هدف از این فشارها، ممانعت از هرگونه همکاری اقتصادی سه کشور اروپایی امضا کننده توافق هسته ای با ایران و وادارکردن کشورمان به آغاز مذاکره درباره به اصطلاح نگرانی های آنها از تکنولوژی موشکی و دخالت های بی ثبات کننده در کشورهای منطقه است؛ موضوعی که لودریان هفته گذشته در مسکو بر آن تاکید و از عبارت نامناسب «جاه طلبی ایران برای تقویت توانمندی های موشکی و قدرت دفاعی خود» یاد و تاکید کرد دوشنبه در تهران درباره این موضوع با مقامات ایران گفت وگو خواهد کرد. بدون ورود به گذشته و اقدامات ناصواب و فرصت سوزی که منتج به شرایط کنونی شد، در این نکته نباید تردید کرد که ایران و اروپا در موضوع برجام و حفظ آن، موضعی تقریبا یکسان دارند و مقامات ارشد سه کشور اروپایی بارها بر این نکته تاکید کرده و از اختلاف خود با آمریکا در توافق هسته ای سخن گفته اند. به همین دلیل است که ترامپ پس از ناکامی در استراتژی «مذاکره مجدد»، تهدید به خروج را مانند شمشیر داموکلس بر سر برجام قرار داده و با امنیتی کردن فضای بین المللی در رابطه با ایران، از پنجره تهدیدات موشکی و بی ثبات کردن منطقه، اروپا را برای وادار کردن ایران به مذاکره، تحت فشار قرار داده است. در چنین شرایطی، هدف از مذاکره با این کشورها باید متمرکز بر یافتن راهکارهایی با کمترین هزینه برای حفظ برجام باشد.به علاوه اتخاذ مواضع روشن از سوی اروپا دراین باره و همچنین پایبندی اروپا به انجام تعهدات مندرج در توافق هسته ای اهمیت دارد. تحقق این مهم، نیازمند دو اصل مهم است؛ اول پذیرش «گفت وگو و مذاکره» به عنوان تنها راه حل ممکن در دستیابی به تفاهم درباره موضوعات اختلاف برانگیز که متاسفانه در فضای مسموم و به شدت دوقطبی سیاسی کشور، حتی مقاماتی که مسئولیت آنها مذاکره است نیز از بیان آن واهمه دارند. دوم پرهیز از به کار گیری کلمات توهین آمیز و عبارات محتوم کلیشه ای که بارها مجبور به عدول از آن شده ایم. روشن است این مدعا درباره اظهارات طرف مقابل نیز صادق است که البته احتمالا می توان سخنان لودریان یا رئیس جمهور فرانسه را نیز در قالب کاهش فشارهای آمریکا تحلیل کرد. بارها از زبان مسئولان کشور و به ویژه مذاکره کنندگان شنیده ایم که هدف برجام، حل چالش هسته ای ایران بود و نباید موضوعات دیگر را در آن وارد کرد. اگر این گزاره درست است، باید بپذیریم که می توان درباره موضوعات دیگری که لزوما ربطی به برجام ندارند، ولی مستمسکی برای ترامپ در تحت فشار قراردادن جامعه جهانی هستند، با اروپا گفت وگو و مذاکره کرد. برخلاف همان مدعیانی که در 22 ماه مذاکرات نفس گیر، بر طبل دلواپسی کوبیدند، ایران از طریق مذاکره به تمام خواسته های خود دست یافت. دلیل این مدعا، تلاش و اقدامات بی وقفه ترامپ، اسرائیل و عربستان در مخالفت علنی با برجام و فشار بر اروپاست. گفته شده از هر منظری که نگاه شود، اروپا در شرایط قرارگرفتن در مقام انتخاب بین ایران و آمریکا، مجبور به غلتیدن به سمت دومی است. هنر دیپلماسی ما می تواند بازگذاشتن راهکارهای سیاسی در موضوعات استراتژیک اروپا و پیشنهادات جذاب اقتصادی برای ممانعت از قرارگرفتن اروپا در این انتخاب باشد. به این امر در شرایطی که ترامپ با اقدامات «آمریکامحور» در حوزه سیاست و اقتصاد، در تقابلی جدی با همه قدرت های جهان و ازجمله اروپا قرار گرفته، با اندک ظرافت و انعطاف دیپلماتیکی می توان دست یافت.حدود سه دهه قبل، یکی از مقامات سیاسی اهل اندیشه و صاحب قلم در نوشته ای «مذاکره مستقیم» با آمریکا را مطرح کرد. واکنش ها به این پیشنهاد در سطوح مختلف، نشان داد زمان آن را برنمی تابد و چنانچه ملاحظه کردیم مقام معظم رهبری نیز در واکنش به حاشیه سازی های مغرضان، در نامه ای به نویسنده مقاله، با وجود مخالفت با آن پیشنهاد و تاکید بر دلسوزی و خیرخواهی نویسنده، تصریح کردند حداکثر آن است که به توصیه شما در مقاله مذاکره مستقیم عمل نخواهیم کرد. دو دهه پس از این واقعه و با تغییر فضای سیاسی، مذاکره مستقیم و رودرروی وزرای خارجه ایران و آمریکا به ضرورتی اجتناب ناپذیر برای عبور از یک بحران تبدیل شد. این واقعیت انکارناپذیر دنیای سیاست است و مهم تر این است که ایران حداقل در چهار دهه گذشته، با تکیه به عقلانیت رهبران و توان حرفه ای مذاکره کنندگان، در میدان های دیپلماسی خوش درخشیده و شاخص ترین دستاوردهای سیاسی را از طریق مذاکره و گفت وگو به دست آورده است. با هرس کردن برخی اقدامات و کنترل برخی اظهارات نیز از منطق و پشتوانه ای قوی در مباحث مختلف نیز برخورداریم. ما نباید از ورود به مذاکره هراسی به خود راه دهیم.
                