سه‌شنبه ۲۳ خرداد ۱۳۹۶
-----------------------------------------
type_unknown
-----------------------------------------
ما به خرداد پر از خاطره عادت داریم
-----------------------------------------

                    گروه ورزش: «خرداد» هنوز برای اتفاقات اجتماعی و فوتبالی ایران سرنوشت ساز است؛ بعد از اینکه تیم ملی ایران دو بار جواز حضور در جام جهانی را در همین ماه چشیده بود، شب گذشته در ورزشگاه «آزادی» برای سومین بار در این ماه، ملی پوشان کشورمان بلیت حضورشان در جام جهانی را «اوکی» کردند. شاگردان کی روش که در هشتمین بازی مرحله انتخابی جام جهانی به مصاف ازبکستان رفته بودند در یک بازی منطقی با نتیجه 2 برصفر رقیب را از پیش رو برداشتند تا برای پنجمین بار در تاریخ راهی جام جهانی شوند. سردار آزمون در نیمه نخست و مهدی طارمی در نیمه دوم، گل های ایران را زدند تا رکورد خارق العاده تیم ملی پابرجا بماند و ایران بدون گل خورده راهی جام جهانی شوند؛ ایران تا بدین جای رقابت ها در هشت بازی مرحله انتخابی هیچ گلی نخورده تا از این حیث رکورددار شود و برترین تیمی لقب بگیرد که توانسته راهی جام جهانی شود. از همه مهم تر اما صعود بی چون و چرای ایران به جام جهانی است؛ پس از سال ها «اما و اگر»، تیم ملی فوتبال کشورمان با اقتداری مثال زدنی راهی جام جهانی شد: هشت بازی و کسب 20 امتیاز. این نتایج باعث شد تا در فاصله دو بازی مانده به پایان رقابت های مرحله انتخابی صعود ایران قبل از تیم هایی مثل کره جنوبی و همین ازبکستان قطعی شود. نکته دیگر اینکه ایران اولین تیم آسیایی است که به جام جهانی 2018 روسیه می رسد و در مجموع هم دومین تیمی است که صعودش به جام جهانی را قطعی می کند.پیش از این فقط برزیل بود که توانسته بود از طریق انجام بازی های انتخابی راهی جام جهانی شود.شماره بیستی که می درخشدستاره ایران در بازی شب گذشته سردار آزمون بود؛ جوان اول خط حمله تیم ملی که دوباره پایش به گل باز شد؛ سردار با گلی که در دیدار دیشب زد در مجموع نوزدهمین گلش با پیراهن ملی را زد تا آمار گلزنی اش را بهبود ببخشد. او در 26 بازی ملی 19 گله شده و حالا آمار 0،7 گل زده در هر بازی را دارد. بازی خوب او در انتها هم برایش پاداش فردی در پی داشت و به عنوان بهترین بازیکن زمین انتخاب شد. ضمن اینکه سردار با همین گل نوزدهمش در مجموع هم به عنوان پنجمین گلزن برتر تاریخ تیم ملی معرفی شود. البته نباید از درخشش و تاثیر مهدی طارمی مهاجم بوشهری تیم ملی هم غافل شد؛ او که بدون تردید نقش بسزایی در صعود ایران به جام جهانی داشته برای سومین بازی متوالی یکی از موثرترین بازیکنان نشان داد. طارمی که در دو دیدار قبلی مقابل چین و قطر گل های سه امتیازی ایران را زده بود شب گذشته هم نقشش را عالی ایفا کرد؛ اوابتدا یک پنالتی برای تیم ملی گرفت که مسعود شجاعی به هدرش داد و بعد هم که گل دوم ایران را با حرکتی فوق العاده زد. گل او سومین گلش در سه بازی اخیر ملی اش بود تا نشان دهد رفته رفته او تبدیل به مهاجم کاملی برای تیم ملی ایران می شود.سد دفاعیصعود ایران به جام جهانی مدیون سدی است که «تاکتیک» کی روش جلوی دروازه تیم ملی ایران کشیده است؛ خط دفاعی ایران در این مرحله انتخابی جام جهانی درخششی فوق العاده داشته و هنوز دروازه ایران در راه صعود به جام جهانی باز نشده است. این به آن معنی است که دستورات کی روش در این زمینه نه تنها کارساز بلکه راهگشای صعود به جام جهانی بوده است. ایران فعلا هشت بازی است که کلین شیت می کند و نزدیک به 720 دقیقه ست که فقط در این رقابت ها گل نخورده و در مجموع با احتساب بازی های قبلی 1018 دقیقه هم است که دروازه اش باز نشده است.پادشاه آسیااقتدار صعود ایران به جام جهانی وقتی پررنگ تر می شود که آمارهای بی نظیری از گوشه و کنار این صعود برجسته می شود؛ تیم ملی کشورمان چهار سال و 22 روز است که برابر تیم های آسیایی بازنده نبوده؛ آخرین تیم آسیایی که ایران را شکست داده بود عمان بود که 3 بریک موفق شد ملی پوشان کشورمان را ببرد. نکته دیگر اینکه در راه رسیدن به جام جهانی ایران در مجموع 19 بازی است که شکستی نداشته و این نشان می دهد که کارهای کی روش در تیم ملی با برنامه بوده است.و سرانجام کی روشنمی شود از صعود مقتدرانه ایران به جام جهانی صحبت کرد و نقش کی روش را نادیده گرفت؛ سرمربی پرتغالی تیم ملی فوتبال کشورمان از زمامی که زمام امور را به دست گرفته «ذهنیت برنده بودن» را به بازیکنان تیم ملی انتقال داد و رفته رفته دژی مستحکم در آسیا ساخت؛ کی روش رکورد فوق العاده ای در تیم ملی ایران دارد و حالا اولین مربی تاریخ ایران است که توانسته دوبار تیم ملی را به جام جهانی برساند. این مربی البته در مجموع برای چهارمین بار است که خودش هم به جام جهانی می رود؛ او پیش تر آفریقای جنوبی، پرتغال و ایران را به جام جهانی رسانده بود و حالا هم که دوباره موفق شده با ملی پوشان کشورمان به جام جهانی برسد. کی روش حالا دو بازی تشریفاتی دیگر هم پیش رو دارد که می تواند با میدان دادن به جوان های ایران هنوز ترکیب ایده آل تری برای جام جهانی پیش رو بیابد. ایران در بازی بعدی اش که روز 9 شهریور برگزار می شود باید به مصاف کره برود و بعد در آخرین دیدار هم میزبان سوریه در ورزشگاه آزادی خواهد بود.آزمون: تیم ملی مانند یک مشت گره شده استسردار آزمون، زننده یکی از دو گل ایران مقابل ازبکستان که منجر به صعود تیم ملی به جام جهانی روسیه شد، گفت: به همه مردم ایران تبریک می گویم. ما یکدل بودیم. همه پشت هم و همه از هم حمایت کردیم و مانند مشت گره شده ای بودیم و این موجب موفقیت تیم ملی شد. او درباره حضور بازیکنان جوان در ترکیب تیم ملی گفت: ما بازیکنان جوان زیادی داریم؛ ولی همه آنها بااستعداد هستند. یکی از نشانه های آن هم این است که هیچ گلی در رقابت های انتخابی دریافت نکردیم و این کیفیت بالای ما را نشان می دهد. به نظر من باید از کادر فنی، همچنان حمایت شود.تاج: کی روش در جام جهانی هم سرمربی ایران استرئیس فدراسیون فوتبال پس از صعود تیم ملی به جام جهانی از رسانه ها تشکر کرد. به گزارش تسنیم، مهدی تاج پس از پیروزی 2 بر صفر تیم ملی کشورمان مقابل ازبکستان و صعود این تیم به جام جهانی، گفت: از رسانه ها تشکر می کنم، چه از آنهایی که از ما حمایت کردند و چه آنهایی که انتقاد کردند. از همه تشکر می کنم، خیلی خوب بود. کی روش در جام جهانی سرمربی تیم ملی خوادهد بود. تیم ملی ایران پتانسیل زیادی دارد که در این مسابقات هم به موفقیت برسد. برای این مسابقات برنامه ریزی خواهیم کرد. خیلی خوشحالم که به جام جهانی صعود کردیم.
                