چهار‌شنبه ۲۸ تیر ۱۳۹۶
-----------------------------------------
یادداشت
-----------------------------------------
راه روشن صادق
-----------------------------------------

                    مطالعه دقیق سیره پیشوایان دینی نشان می دهد این بزرگان در زندگی پربار خود توانسته اند به جایگاه رفیعی که مخصوص هرکدام از آنهاست نائل شوند؛ جایگاهی که قطعا با ایمان الهی، خویشتن داری و عمل صالح به شکوفایی رسیده است. این مقام به آن فرزانگان اجازه داده محل رجوع و پاسخ گویی به خواسته های مردم شوند تا اهل ایمان در برهه های حساس زندگی فردی و اجتماعی خود نلغزند و شاهراه سعادت را گم نکنند. سالگرد شهادت امام جعفر صادق (ع) فرصتی است تا به دو شعاع نورانی از شخصیت گهربار ایشان پرداخته شود. قطعا نمی توان در یک یادداشت به همه جنبه های وجودی این مفاخر بشری نگریست؛ اما آنچه می توان از میان تصمیمات آن حضرت برگزید، ابعادی است که به شرایط امروز اجتماع نزدیک تر باشد و بتواند چاره ساز مشکلاتی شود که دین داران گرفتار آن شده اند. ایشان با بررسی مسائلی که یک ونیم قرن پس از تولد اسلام بر آن گذشته است، عمر پربار خود را در مسیری قرار داد که به انبوهی از پرسش های فکری و اعتقادی و حتی سیاسی، پاسخ های اقناعی بدهد و آنچه را از سوی عالمان حکومتی به نادرستی ترویج شده بود، آشکار کند و روش صحیح تفکر برتر از اسلام حقیقی را آموزش دهد. امام بزرگوار در این راه مرارت های زیادی تحمل کرد. دستگاه بنی امیه و بنی عباس موانع و سختی های فراوانی بر سر راه آن حضرت چیدند.هدف این بود که بتوانند با این ترفندها تجدید بنای دین از سوی معمار حقیقی آن را بر هم بزنند؛ اما ایشان توانست چراغی فروزان برای جویندگان حقیقت شود و روش فرزانگی را بیاموزد. ثمرات این تلاش و پشتکار علمی، شاگردانی بودند که هریک آموزگارانی برای قوم خود شدند. دور از انصاف است که گفته نشود آن حضرت صاحبان انواع تفکرات رایج زمانش را به جان پذیرفت و عملا در این دعوت عام طرفدار هیچ گونه دیوارکشی اعتقادی نشد. در تاریخ فقه و کلام و حدیث چنین صحنه های پرشوری کمتر دیده شده که نفس اختلاف عقیده و مذهب سبب فاصله نشود. حتی با بی خدایان که زندیق نامیده می شدند، در جوار خانه کعبه مناظرات داغی راه انداخت تا چهره حق دین را برای بشریت بیش از گذشته هویدا کند. نکته دیگری که شایان توجه است، برخورد تند و بی تخفیفی است که آن پیشوای دینی نسبت به طایفه فکری خاصی از خود نشان دادند؛ آنان مدعی دینداری و شریعت بودند؛ اما پا را از دایره توحید پروردگار بیرون گذاشتند و حقوق نابجایی مانند الوهیت پنهان و رازقیت و امور فرابشری برای امامان عترت قائل بودند. مصداقی از این مقابله، نامه ای است که امام صادق (ع) به «مغیره ابن سعد» نوشت و نسبت به افراط گری در ستایش بیش از اندازه ایشان به عنوان امام امت، هشدار داد. غلات، اصطلاحی بود که در نامه آن حضرت آمده بود که از ریشه غلو است و به معنی زیاده روی در مدح و منقبت است تا جایی که می گفتند همچنان که خداوند در آسمان الوهیت دارد، این محوریت در زمین به امام می رسد. این تعبیر زمانی که به گوش آن حضرت رسید، چنان برآشفت که از شدت اندوه اشک ریخت و آنان را مشرک و فاسق نامید و هرچه زودتر خواهان توبه آنان به دین حنیف شد و از یاران و شاگردان خواست از همراهی با این جماعت دریغ کنند تا اینان به راه حقیقت برگردند. فرموده امام این بود که از آنچه در کتب بی شمار حدیثی باقی مانده، تنها آنچه را با نص قرآن و سنت پیامبر (ص) همخوانی و توافق روشن دارد، بپذیرند و جز آن را دور بریزند! آموزه های آشکار این چراغ هدایت و دیگر پیشوایان دینی، به طور کامل فرا راه همه رهروان و شیعیان ایشان قرار گرفته است و عذری پذیرفته نیست که بازهم در مجالس مذهبی و منابر، تعابیر غلوآمیزی به کار رود. کارگزاران دینی بیش از دیگر آگاهان جامعه، قدرت تاثیر بر این افراد را دارا هستند؛ زیرا در این گونه مسائل آلوده به شرک، بی تفاوتی اکابر قوم می تواند پیامدهای ناگواری در پی داشته باشد.هدف این بود که بتوانند با این ترفندها تجدید بنای دین از سوی معمار حقیقی آن را بر هم بزنند؛ اما ایشان توانست چراغی فروزان برای جویندگان حقیقت شود و روش فرزانگی را بیاموزد. ثمرات این تلاش و پشتکار علمی، شاگردانی بودند که هریک آموزگارانی برای قوم خود شدند. دور از انصاف است که گفته نشود آن حضرت صاحبان انواع تفکرات رایج زمانش را به جان پذیرفت و عملا در این دعوت عام طرفدار هیچ گونه دیوارکشی اعتقادی نشد. در تاریخ فقه و کلام و حدیث چنین صحنه های پرشوری کمتر دیده شده که نفس اختلاف عقیده و مذهب سبب فاصله نشود. حتی با بی خدایان که زندیق نامیده می شدند، در جوار خانه کعبه مناظرات داغی راه انداخت تا چهره حق دین را برای بشریت بیش از گذشته هویدا کند. نکته دیگری که شایان توجه است، برخورد تند و بی تخفیفی است که آن پیشوای دینی نسبت به طایفه فکری خاصی از خود نشان دادند؛ آنان مدعی دینداری و شریعت بودند؛ اما پا را از دایره توحید پروردگار بیرون گذاشتند و حقوق نابجایی مانند الوهیت پنهان و رازقیت و امور فرابشری برای امامان عترت قائل بودند. مصداقی از این مقابله، نامه ای است که امام صادق (ع) به «مغیره ابن سعد» نوشت و نسبت به افراط گری در ستایش بیش از اندازه ایشان به عنوان امام امت، هشدار داد. غلات، اصطلاحی بود که در نامه آن حضرت آمده بود که از ریشه غلو است و به معنی زیاده روی در مدح و منقبت است تا جایی که می گفتند همچنان که خداوند در آسمان الوهیت دارد، این محوریت در زمین به امام می رسد. این تعبیر زمانی که به گوش آن حضرت رسید، چنان برآشفت که از شدت اندوه اشک ریخت و آنان را مشرک و فاسق نامید و هرچه زودتر خواهان توبه آنان به دین حنیف شد و از یاران و شاگردان خواست از همراهی با این جماعت دریغ کنند تا اینان به راه حقیقت برگردند. فرموده امام این بود که از آنچه در کتب بی شمار حدیثی باقی مانده، تنها آنچه را با نص قرآن و سنت پیامبر (ص) همخوانی و توافق روشن دارد، بپذیرند و جز آن را دور بریزند! آموزه های آشکار این چراغ هدایت و دیگر پیشوایان دینی، به طور کامل فرا راه همه رهروان و شیعیان ایشان قرار گرفته است و عذری پذیرفته نیست که بازهم در مجالس مذهبی و منابر، تعابیر غلوآمیزی به کار رود. کارگزاران دینی بیش از دیگر آگاهان جامعه، قدرت تاثیر بر این افراد را دارا هستند؛ زیرا در این گونه مسائل آلوده به شرک، بی تفاوتی اکابر قوم می تواند پیامدهای ناگواری در پی داشته باشد.
                