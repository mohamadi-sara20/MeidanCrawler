یک‌شنبه ۲۸ خرداد ۱۳۹۶
-----------------------------------------
یادداشت
-----------------------------------------
انتخابات نظام پزشکی آدم ها یا برنامه ها
-----------------------------------------

                    مواضع و اقدامات اخیر ضد ایرانی دولت و سنای ایالات متحده، اگرچه حاکی از یک برنامه ریزی قبلی بوده و با اقدامات پیشین ایالات متحده نیز متناسب است؛ اما تا حدی نیز تحت تاثیر مسائل اخیر در پیوند با برخی کشورهای عرب منطقه- به طور مشخص عربستان سعودی و امارات- اتخاذ شده است. آیا تحریم های جدید سنا و البته سخنان وزیر خارجه آمریکا، تاثیری بر اقدامات خصومت آمیز این دو کشور علیه ایران در سطح منطقه خواهد داشت؟ باید گفت هدف از این اقدام بیشتر ایجاد یک فضای روانی و تلاش برای بازگشت فضای ایران هراسی در منطقه است. با توجه به وضعیت عراق و سوریه که نسبت به گذشته دارای ثبات و پیشرفت های بیشتری در مبارزه با داعش هستند و تنش عربی اخیر که صف قطر، کویت و عمان را بیش از گذشته از سعودی ها و کشورهای اقماری آن جدا کرده است، سعودی ها و ایالات متحده از توان ضربه زدن کمتری به ایران برخوردارند. در جهان نیز این اقدامات، اثرگذاری گذشته را ندارد؛ به هر حال ایران به تازگی انتخاباتی با حضور قریب به 70 درصد مردم و یک رقابت جدی سیاسی را به نمایش گذاشته و دولت ایران در چهار سال گذشته، مسئولیت پذیری و حمایت از حل مسائل با دیپلماسی را در برجام و سایر حوزه ها به نمایش گذاشته است. برخلاف ایران، آمریکا اکنون وضعیت باثباتی ندارد و اغلب کشورهای جهان به غیر از دو، سه کشور عرب با سیاست و اقدامات رئیس جمهوری نامتعارف آن، موافق نیستند.اینکه چه کسی این کار را انجام دهد، در مراتب بعدی اهمیت قرار می گیرد. برای اینکه در یک انتخابات یک راه و روش برگزیده شود، باید مراحل مختلفی را از سر گذراند. اول اینکه اساسا این راه و روش باید به دقت ترسیم شود. تا هدف و راه و روشی ترسیم نشده باشد، اساسا موافقت یا مخالفت بی معنی است. ترسیم یک راه و روش مثلا در سیستم بهداشتی- درمانی یا حداقل در احقاق حقوق یک قشر خاص نظیر پزشکان، مستلزم ساعت ها بلکه روزها کار کارشناسی و بحث و جدل است و وقتی این راه ترسیم شد، باید به نحو مناسبی هم اعلام و هم از سیستم موجود درخواست شود. تنها درصورت وجود نظرات متفاوت و برآورده نشدن آنهاست که انتخابات در بین گروه های مختلف به لحاظ فنی دارای معنا و واجد عمق دموکراتیک خواهد بود؛ وگرنه انتخابات به انتخاب افراد با درنظرگرفتن آشنایی قبلی و نوعی «احساس» مبهم تشریک منافع و حتی با درنظرگرفتن تون صدا و خصوصیات چهره تقلیل خواهد یافت! درباره انتخابات فعلی نظام پزشکی باید گفت نه تنها شاهد بحث و جدل آشکاری درباره راه های پیشنهادی گروه های مختلف پزشکان در حل معضلات درمانی و احقاق حقوق حرفه ای –که متولی هر دوی آنها به شیوه خلق الساعه ای همین سازمان نظام پزشکی است– نبوده ایم بلکه از وجود گروه بندی های خاصی حول موضوعات مختلف نیز بی اطلاع هستیم.معلوم نیست آیا جریانات خاصی در میان پزشکان هستند که فرمول بندی خاصی درباره ریشه مشکلات بهداشتی- درمانی کشور دارند و بتوانند راهکارهایی عملی قبل از انتخاب ارائه دهند؟ یا همه باید به نیت پاک کاندیداها از روی سوابق آنها، خصوصیات چهره شان و احیانا لحن صدایشان ایمان بیاوریم و آنها از آنجا که افراد خوبی هستند، صبح روزی که انتخاب شدند به ما خواهند گفت که چه برنامه ای دارند! اگر قرار است همه چیز در بین «خواص» حل وفصل شود، پس انتخابات عمومی برای چیست؟ آیا این بحث ها را برای قشری که حداقل تحصیلات آنها دکتراست هم نمی توان باز کرد؟ در میان رسانه های گوناگون پزشکی همواره مقالات متعددی درباره مسائل مختلف پزشکی جریان دارد که مضمون اکثریت آنان انتقاد از وضع موجود است، اما هیچ کدام از این مطالب، معطوف به جانبداری از گروهی خاص با فرمول بندی خاصی از مشکلات و راهکارها نیست. معلوم نیست در لحظه انتخاب، این انتقادات به چه انتخاب عملی و به چه خواسته هایی منجر می شوند. گروه های سیاسی موجود در جامعه نیز در حیطه پزشکی دارای فرمول بندی خاصی نیستند. از آنجا که بخش عمده مسائل بهداشتی و درمانی ما ریشه در مسائل کلی کشور دارد، نداشتن برنامه و روش در برخورد با مسائل بهداشتی- درمانی کشور زیبنده گروه های سیاسی فعال در کشور ما از هر طیف سیاسی نیست. به راستی آیا پزشکان ماه آینده به گروهی از پزشکان بدون ارائه برنامه ای مشخص و گروهی رای خواهند داد؟ آیا پزشکان هم بدون هیچ مناظره مستقیم بین کاندیداها حول برنامه هایشان تصمیم خواهند گرفت؟ اگر پزشکان هم بدون چنین تمهیداتی که لازمه تعمیق انتخابات است به پای صندوق های رای بروند، آن گاه این سوال جدی پدید نمی آید که مگر تحصیلات عالی در کشور ما دارای هیچ بار فرهنگی- اجتماعی خاصی نیست؟ مگر تحصیلات عالی صرفا از یک زاویه تنگ تکنولوژیک صورت می گیرد؟ پس تا دیر نشده در همین چهار، پنج هفته، کاندیداها بکوشند نظرگاه های روشنی را که قطعا باید برآمده از یک کار گروهی با اسم و آدرس روشن باشد، برای ما رای دهندگان بیان و مخالفت های اصولی خود را با سایر کاندیداها روشن کنند.
                