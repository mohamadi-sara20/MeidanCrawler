سه‌شنبه ۹ خرداد ۱۳۹۶
-----------------------------------------
type_unknown
-----------------------------------------
رئیس قوه قضائیه: شما چه کاره اید حصر را بشکنید؟
-----------------------------------------

                    از اتاق های فکر آنان خبر می رسد که می گویند تا التهابات انتخاباتی باقی است و فضا داغ است، باقی منویات خود را دنبال کنیم و سخنان خود را به کرسی بنشانیم. بنده از چنین فضایی بوی فتنه استشمام می کنم. در سال 88 نیز برخی تلاش داشتند با فشارهای پوپولیستی در مقابل نهادهای قانونی بایستند، اما از مردم سیلی محکمی خوردند». او موضوع رفع حصر را از جمله این موضوعات دانست و گفت: «همه دیدند که برخی در مورد این موضوع قبل و حین انتخابات چه کردند و همنوایان آنان چه گفتند. ما این مسائل را هم از دور می بینیم و هم از نزدیک شاهد اتفاقاتی که در پشت پرده رخ می دهد هستیم. ماهیت این کار شبیه همان کاری است که در فتنه 88 صورت گرفت؛ نقل کرده اند که کاندیدایی در جمع هواداران خود خطاب به آنان گفته است که ما آمده ایم حصر را بشکنیم. شما چه کاره اید که بخواهید حصر را بشکنید؟»رئیس قوه قضائیه تاکید کرد: «عالی ترین نهاد امنیتی کشور در این زمینه تصمیمی را اتخاذ کرده است. رفع حصر نیز مانند سایر مصوبات شورای عالی امنیت ملی برای معتبربودن پروسه خاص خود را دارد و اینکه بخواهیم عواطف مردم را برای ایستادگی مقابل این قبیل تصمیمات قانونی تحریک کنیم همان روح و باطن فتنه 88 است. برهمین اساس به این قبیل رسانه ها و افرادی که تلاش می کنند به صورت زنجیره ای و همنوا چنین مسائلی را دائما تکرار کنند و از این طریق فشار وارد آورند هشدار می دهیم که این بساط را جمع کنند وگرنه قوه قضائیه با اقتدار، خود این بساط را جمع خواهد کرد».او افزود: «به فرض که شورای عالی امنیت ملی مصوبه خود را ملغی کند و رفع حصر اتفاق بیفتد، در این صورت تازه کار قوه قضائیه برای رسیدگی قضائی به این موضوع آغاز می شود و تصمیم در مورد این اتهامات و نحوه رفتار با متهمان با قاضی رسیدگی کننده به پرونده و در چارچوب مقررات قانونی خواهد بود». رئیس قوه قضائیه با بیان اینکه مردم و حزب الله همان مردمی هستند که با تمام تهدیدات پای صندوق رای رفتند تا از امنیت کشور و نظام دفاع کنند، به همه کسانی که تلاش می کنند مسیر انحرافی را برای ایستادگی در مقابل نهادهای قانونی بازکنند، توصیه کرد که از این کار دست بردارند؛ زیرا سیلی محکمی از مردم خواهند خورد. او با بیان اینکه نباید با برخی اقدامات شیرینی حماسه حضور مردم را تلخ کرد، به هجمه ها علیه قوه قضائیه پرداخت و گفت: «ماه ها و بلکه سال هاست که چنین هجمه هایی وجود دارد، اما این حملات در ماه های اخیر تشدید شد. نباید فراموش کنیم که قوه قضائیه در کشور ما و در سایر کشور ها یک نهاد حاکمیتی است و بالاترین نقش و اثرگذاری آن در فصل خصومت ها و پایان دادن به نزاع ها و مرجع نهایی بودن است. دشمن مدت هاست تلاش می کند که این ویژگی را از دستگاه قضائی، به عنوان رکن مهم نظام اسلامی بگیرد. البته تلاش دشمن در این زمینه جای تعجب ندارد، اما متاسفانه برخی افراد در داخل نیز عمدا یا سهوا آب به آسیاب دشمن می ریزند و به این توطئه کمک می کنند».رئیس قوه قضائیه با اشاره به برخی اظهارات در ایام انتخابات گفت: «با چه منطق عقلی و دینی چنین تخریب هایی را نسبت به ارکان نظام انجام می دهید؟ نه تنها درباره قوه قضائیه، بلکه معتقدیم تضعیف دولت و مجلس نیز کار نادرستی است، اما قوه قضائیه ویژگی خاصی در زمینه فصل خصومت دارد که لزوم تقویت این نهاد را موجب می شود. ما بحثی در مورد انتقاد حقوقی و قضائی از آرای صادره از سوی محاکم نداریم؛ چنان که این کار نیز توسط خود دستگاه قضائی هم انجام می شود و آن را موجب اتقان هرچه بیشتر آرا و ارتقای سطح اقتدار قوه قضائیه می دانیم، اما تخریب مسئله دیگری است». برخی دستگاه ها می خوابند و از قوه قضائیه توقع دارندآیت الله آملی لاریجانی افزود: «در مناظره های انتخاباتی گفتند که قوه قضائیه در مبارزه با فساد به ویژه در دولت قبل چه کار کرده است؟ در پاسخ، به همین یک مثال می توان اکتفا کرد که در تاریخ جمهوری اسلامی سابقه نداشته است که معاون اول رئیس جمهور در زمان تصدی، 13 جلسه مورد تحقیق و محاکمه قرار گیرد و نهایتا نیز حکم به محکومیت او صادر شود. آیا ما این کار را نکردیم؟ آیا ما به پرونده فساد 3 هزار میلیاردی که از طریق قوه مجریه شکل گرفته بود رسیدگی نکردیم؟ درحالی که دستگاه های اجرائی موظف اند سرمنشا فساد را از بین ببرند، اما متاسفانه برخی دستگاه ها می خوابند و بعد از قوه قضائیه توقع دارند که به فساد رسیدگی کند. چرا به این موضوع پرداخته نشد که علت وقوع چنین فسادی در حوزه نفت چه بود».او با اشاره به سایر اقدامات دستگاه قضائی در برخورد با مفاسد اقتصادی، عنوان کرد: «بی تردید تضعیف نهادهای حاکمیتی برخلاف قواعد عقلانی و موازین امنیت ملی است. برهمین اساس دادستان تهران و سایر دادستان های سراسر کشور موظف اند موارد تخریب قوه قضائیه را به دقت رصد کنند و اگر به این نتیجه رسیدند که برخی اظهارات نهایتا موجب آسیب رساندن به امنیت کشور می شود، با قاطعیت با آن برخورد کنند. دلسوزانه توصیه می کنم که دست از تخریب نهادهای قانونی بردارند و با رعایت منافع ملی از این مسیر اشتباه برگردند». سفر «ترامپ» به منطقه برای توسعه ایران هراسی بودرئیس قوه قضائیه همچنین با اشاره به سفر «ترامپ» به منطقه، گفت: «همگی دیدیم که چگونه رئیس جمهور آمریکا به کشوری رفت که دست حکامش آلوده به خون مردم بی گناه یمن است و مرتکب شدیدترین جنایات جنگی شده است. در واکنش به چنین اقداماتی باید گفت؛ لعنت بر این حقوق بشر آمریکایی که صرفا ابزاری در دست دولت های سلطه است. این سفر برای پشتیبانی از رفتارهای ضدبشری سعودی ها، تقویت صهیونیست ها و توسعه ایران هراسی بود».او با بیان اینکه دور تا دور کشور ما بستر توطئه چینی های دشمنان است، افزود: «آمریکایی ها از هزاران کیلومتر آن سوتر آمده اند و با سران حکومتی که در تمام دوران خود و اجدادش هیچ گاه انتخاباتی را تجربه نکرده اند رقص شمشیر می کنند، بعد به جمهوری اسلامی می گویند که شما حامی تروریسم هستید. در پاسخ باید گفت که شما پدر تروریست ها و خالق تروریسم در منطقه اید». رئیس قوه قضائیه با بیان اینکه جمهوری اسلامی در شرایطی که منطقه وضع خاصی دارد امنیت و اقتدار خود را حفظ کرده است، عنوان کرد: «واقعا چه فکری می کنید که به جمهوری اسلامی فشار می آورید تا از تسلیحات موشکی خود عقب نشینی کند؟ وقتی قراردادهای تسلیحاتی 400 میلیارددلاری می بندید، چرا باید جمهوری اسلامی از برنامه های دفاعی خود دست بردارد؟ هیچ گاه چنین اتفاقی رخ نخواهد داد و جمهوری اسلامی از دستیابی به امکانات و توانمندی های دفاعی خود یک قدم عقب نخواهد نشست. این سخن همه مردم، مسئولان و رهبر معظم انقلاب است».
                