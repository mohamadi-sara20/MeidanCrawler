دو‌شنبه ۲۵ اردیبهشت ۱۳۹۶
-----------------------------------------
حرف اول
-----------------------------------------
بازآفرینی شهر برای درمان فرسودگی اجتماعی
-----------------------------------------

                    پرسش بنیادینی که باید به آن در محیط کلان اجتماعی ایران پاسخ داد، این است که چرا آموزش در بسیاری کشورها می تواند روند توسعه را شتاب دهد ولی در ایران با اینکه آموزش در موقعیتی وارداتی و در مواقع دیگر برخاسته از نیاز اجتماعی بوده، نمی تواند میوه خود را حفظ یا به نسل بعد منتقل کند؟ بسیار شنیده ایم در فرایند آموزشی این دانشجو یا دانش آموز است که مقصر جلوه داده می شود، گویی همیشه آموخته ایم مقصر دانش آموز است یا سوی دیگر ماجرا، استاد است که پاسخ و دلیل مسئله بالا خوانده می شود، بی تردید دوگانه استاد- دانشجو بوده که همواره دلیل کندی روند توسعه علمی تلقی شده است. اگرچه سهم این دوگانه در کارایی نهاد علمی انکارناشدنی است، اما پاسخ اصلی این پرسش با مفهومی «نگرشی» مرتبط می شود؛ مسئله ای که در طول زمان اتفاق می افتد و در بلندمدت نتایج آن نمایان می شود.چنان که در سازه ها و نظریه های روان شناسی صنعتی -سازمانی، صحبت از فرسودگی شغلی می کنیم، می توانیم در زمینه آموزش، سیاست یا اجتماع هم چنین مفهومی را در چارچوب نظری بازگو کنیم. «فرسودگی اجتماعی» یک «وضعیت منفی نگرشی» است که ابعاد و زیرساخت روان شناختی دارد.پرسش بنیادینی که باید به آن در محیط کلان اجتماعی ایران پاسخ داد، این است که چرا آموزش در بسیاری کشورها می تواند روند توسعه را شتاب دهد ولی در ایران با اینکه آموزش در موقعیتی وارداتی و در مواقع دیگر برخاسته از نیاز اجتماعی بوده، نمی تواند میوه خود را حفظ یا به نسل بعد منتقل کند؟ بسیار شنیده ایم در فرایند آموزشی این دانشجو یا دانش آموز است که مقصر جلوه داده می شود، گویی همیشه آموخته ایم مقصر دانش آموز است یا سوی دیگر ماجرا، استاد است که پاسخ و دلیل مسئله بالا خوانده می شود، بی تردید دوگانه استاد- دانشجو بوده که همواره دلیل کندی روند توسعه علمی تلقی شده است. اگرچه سهم این دوگانه در کارایی نهاد علمی انکارناشدنی است، اما پاسخ اصلی این پرسش با مفهومی «نگرشی» مرتبط می شود؛ مسئله ای که در طول زمان اتفاق می افتد و در بلندمدت نتایج آن نمایان می شود.چنان که در سازه ها و نظریه های روان شناسی صنعتی -سازمانی، صحبت از فرسودگی شغلی می کنیم، می توانیم در زمینه آموزش، سیاست یا اجتماع هم چنین مفهومی را در چارچوب نظری بازگو کنیم. «فرسودگی اجتماعی» یک «وضعیت منفی نگرشی» است که ابعاد و زیرساخت روان شناختی دارد.می توان «درماندگی آموخته شده» را شدیدترین حالت فرسودگی اجتماعی فرض کرد و درباره جامعه ایران صادق است. یک موجود زنده را آن قدر تحت اثر شوک های گوناگون قرار می دهید که دیگر شوک برای او بی اثر می شود. یک فرد توانمند در این شرایط ممکن است خود سرمایه هایش را نابود کند یا فرصت هایش را بسوزاند. فرسودگی اجتماعی که به باور من جامعه ایرانی به آن دچار شده است، علت های متفاوتی دارد. بخشی برخاسته از سطح مدیریتی و بخشی برخاسته از بازتولید رفتارهای اجتماعی و فرایندهای جامعه پذیری در هر جامعه ای است. علت این فرسودگی اجتماعی در «نابسامانی فضای شهری» جست وجو می شود. شهری که روزمره در آن زندگی می کنید، پیش از آنکه بتواند شما را به آرامش برساند، خشمگین و خسته تان می کند. حرکت در شهر، ثبات در شهر، مکان ها و روز یا شب هر کدام نوعی مشکل ایجاد می کند، نزدیک بودن مکان ها از سویی و دوربودن فاصله ها نوع دیگری مسئله پدید می آورند. بنابراین فضای زیست روانی ما در کلان شهرهایمان، به ویژه کلان شهر تهران، فضای زیست روانی مناسبی نیست. آیا فضای شهر نباید بتواند به سلامت روان ما کمک کند؟ نمای شهری که به واسطه مدیریت شهری بر شهر اعمال می شود، نماهایی آرام کننده هستند؟ آیا نماهای شهری یک زندگی به سمت بهبود و به کارگیری پتانسیل ها و توانایی های انسانی است یا اینکه بی هدف است و به گونه جبری طراحی می شود؟درواقع زمانی که به شهر از زاویه دیگری می نگرید، احساس آرامش یا احساس همزیستی می کنید یا احساس جبری گری؟ کالبدهای شهری می تواند برساختی از خوی و منش سازندگان آن و کسانی که در آن محیط زندگی می کنند، تلقی شود. آیا شهر برای ما فضایی مشارکت جو، همدلانه یا سازنده فراهم می کند یا اینکه ما را به سوی تنش، کناره گیری یا درگیری سوق می دهد؟آیا فضای شهری، عدالت زیستی برای آحاد جامعه فراهم می کند؟ آیا مدیریت شهری در کلان شهرها، فضای عادلانه زیستی برای شهروندانشان فراهم می کنند. آیا کهن سالان و خردسالان در تهران به طور عادلانه از فضای شهری برخوردار هستند، فرسودگی اجتماعی هم وضعیتی است که باید از آن عبور کرد، نیاز به درمان آگاهانه و تخصصی دارد. یک ساختار یا یک تیپ نیست که بگوییم برچسب ماست: مثل اینکه بگوییم خاورمیانه ای هستیم؛ پس دچار فرسودگی اجتماعی هستیم.
                