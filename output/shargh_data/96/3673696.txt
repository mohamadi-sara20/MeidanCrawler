دو‌شنبه ۲۰ آذر ۱۳۹۶
-----------------------------------------
سرمقاله
-----------------------------------------
فرصت گران بها
-----------------------------------------

                    اقدام ترامپ در به رسمیت شناختن بیت المقدس به عنوان پایتخت اسرائیل و دستور انتقال سفارتخانه آمریکا از تل آویو به این شهر، ناقض سه اصل سیاسی، بین المللی و اخلاقی است.اول: ناقض اصل سیاسی بی طرفی ایالات متحده آمریکا در مهم ترین مناقشه بین المللی است. از سال 1948 تاکنون، با وجود هم پیمانی استراتژیک واشنگتن – تل آویو و تعهد آمریکا در حمایت از موجودیت اسرائیل و استفاده از حق وتو در شورای امنیت سازمان ملل متحد به نفع آن، خط مشی به ظاهر سیاسی آمریکا، ایفای نقش میانجیگری در فصل مناقشه و منازعه دیرپای عرب ها و اسرائیل بود. تاثیر کوتاه مدت تصمیم ترامپ - همان طور که نماینده تشکیلات فلسطین در سازمان ملل متحد خطاب به اعضای شورای امنیت گفت- نقش ایالات متحده آمریکا برای برقراری صلح در خاورمیانه را تضعیف و این کشور را فاقد صلاحیت برای میانجیگری می کند. تشکیلات دولت خودگردان فلسطین رسما آمریکا را فاقد صلاحیت برای ادامه میانجیگری در بحران خاورمیانه دانسته و دیدار ازپیش تعیین شده محمود عباس، رئیس این تشکیلات را با مایک پنس، معاون دونالد ترامپ که قرار بود در روزهای آینده انجام شود، لغو کرده است.دوم: ناقض اصول پذیرفته شده بین المللی و 15 قطع نامه شورای امنیت در مناقشه عرب ها و اسرائیل و مسئله فلسطین بوده که اولین آن قطع نامه 242 در نوامبر 1967 مورد اجماع بین المللی و متضمن خروج اسرائیل از سرزمین های اشغالی...
                