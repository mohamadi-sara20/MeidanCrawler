پنج‌شنبه ۷ اردیبهشت ۱۳۹۶
-----------------------------------------
سرمقاله
-----------------------------------------
انتخابات دوازدهم نبرد آگاهی با گمراهی
-----------------------------------------

                    بی گمان آگاهی و آزادی برترین فضیلت های اجتماعی هستند. در برابر آنها، گمراه کردن مردم بدترین رذیلت است که به مراتب از دروغ گویی پلیدتر است. چراکه اظهارات گمراه کننده افزون بر دروغ بودن، آگاهانه مردمان را به چاه انداختن است. در دنیای سیاست، بزرگ ترین گناه سیاست مداران در دنیای امروز گمراه کردن آگاهانه مردم است. آنها که با ژست انقلابی گری، شش تحریم شورای امنیت را در کمتر از چهار سال بر ملت ایران تحمیل و سایه جنگ و مداخله قدرت های بزرگ در ایران را ایجاد کردند، آیا جز گمراه کردن مردم کار دیگری کردند؟ بدتر از این، آنان که برای سرپوش گذاشتن روی بی تدبیری تاریخی خود، این تحریم های ظالمانه را کاغذپاره خواندند و برای فرار از آن، معادل میلیاردها دلار نفت، ثروت ملی ایرانیان را در اختیار بابک زنجانی قرار دادند، می دانستند چه می کنند؟ آیا شکل گیری بزرگ ترین فساد تاریخ ایران و دراختیارگذاشتن میلیاردها دلار ثروت ایرانیان در اختیار این شخص، امیرمنصور آریا و افراد دیگری نظیر آنان، گمراه کردن مردم نیست؟ این چه مدیریتی است که امکان برداشت 2،8 میلیارد دلار ثروت ملت ایران را برای یک فرد فراهم کرده است؟ طرفه آنکه همین جریان، اینک ادعای مبارزه با فساد را هم دارد. آخرین آمار سرشماری ایران نشان از آن دارد که دومیلیون و 587 هزار واحد مسکونی خالی در ایران وجود دارد که بیش از 80 درصد آن در دوره مدیریت دولت پیشین یا احداث شده اند یا پروانه ساخت آنها صادر شده است. آیا شکل گیری 490 هزار واحد مسکونی خالی در تهران و عمدتا در مناطق شمالی تهران، جز اتحاد سوداگران و مدیریت تجارت پیشه شهری چیز دیگری است؟ این ارقام ناظر بر اتلاف بیش از 200 میلیارد دلار ثروت ملی در ایران و بیش از 50 میلیارد دلار ثروت در تهران است. آیا این مصداق کامل گمراه کردن مردم از حقوق خودشان تحت پوشش توسعه شهر و مسکن نیست؟ مدیریت شهری تهران که بهتر از هر مرجعی می دانست که صدور 1.3 میلیون پروانه ساختمانی از سال 1386 به بعد، بیش از ظرفیت مجاز طرح های جامع و تفصیلی شهر تهران و به مثابه فروش ظرفیت های زیستی مردم تهران و نسل های آتی آنان است یا در مشهد، مگر صدور بیش از 28 پروانه ساختمانی خلاف در اطراف حرم حضرت رضا(ع) با ناآگاهی صادر شده است؟ یا تغییر کاربری 265 هکتار اراضی خدماتی و باغات به کاربری های انتفاعی تصادفی بوده است؟ آیا این مفهوم اجرای اقتصاد مقاومتی است؟ آنان که از مردمی که با رنج های فراوان مبلغی را به سختی پس انداز کردند، پول گرفتند و به جای آنکه برای آنان خانه مهر بسازند، پول آنان را با نامهربانی در بیابان هایی که فاقد هرگونه سابقه آبادانی و امکانات شهری است، هزینه کردند، در واقع از اعتماد مردم سوءاستفاده و مردم را گمراه کردند. آنان می دانستند که تامین آب و سایر تاسیسات زیربنایی برای این مکان ها یا غیرممکن است یا دارای هزینه های گزافی است که از هزینه ایجاد مسکن فراتر می رود. با این همه این کار را کردند. این در حالی است که با هزینه هایی بسیار کمتر در شهرهای موجود می توانستند این کار را انجام دهند. افزون بر این، آنان رعایت امانت در نگهداری پول مردم را نکردند و بخشی از پول آنان را که برای پروژه های مشخص دریافت کرده بودند، در ساخت 117 هزار واحد مسکونی فاقد متقاضی دیگر هزینه کردند.چه کسی به آنان اجازه داده بود تا در پول مردم تصرف کنند؟ آیا به مردم گفته بودند که می خواهند پول آنان را بگیرند و در جای دیگری هزینه کنند؟ آیا این جز گمراه کردن مردم است؟ آیا فروش حقوق مردم شهرها با ظاهر تامین مالی برای عمران و آبادانی شهر تهران جز گمراه کردن مردم است؟ نمونه آن، دادن مجوز ساخت دو برج 35 طبقه شامل 27 طبقه روی زمین و هشت طبقه زیر زمین به بابک زنجانی در زمینی که کاربری آن مسکونی ویژه بوده است. نمونه دیگر آن تبدیل زمین پارکینگ زیر پارک نیاوران به اطلس مال برای تبدیل بخشی از هزینه اجرای طرح های غیرسودمند شهری است که آشکارا در آن حقوق مردم شهر پایمال شده است. باز نمونه دیگر آن، تبدیل 19،5 هکتار فضای سبز اکباتان که متعلق به ساکنان اکباتان و ملک مشاع آنان بوده، به مگامال است. آیا اعطای مجوز خلاف مقررات ساخت ساختمان های بلندمرتبه در منطقه 22 و ایجاد مانع در کریدور باد تهران که هوای سالم را برای مردم می آورد، جز گمراه کردن مردم است؟ و ده ها نمونه دیگر که تبدیل به رویه شهرفروشی شده است، جز گمراه کردن آگاهانه مردم است؟ آیا دادن وعده های بی پشتوانه به مردم مبنی بر افزایش میزان یارانه ها یا دادن کارانه بدون انجام کار جز گمراه کردن مردم است؟ فارغ از اینکه این گونه سیاست ها برباددهنده روحیه کار و تلاش در کشور و به خاک سیاه نشاندن مردم است و باز فارغ از اینکه این گونه وعده ها خلاف قانون است و امکان اجرا ندارند و از سوی روسای قوای مقننه و قضائیه به آنها عکس العمل نشان داده شد، آنان به خوبی می دانند که چنین ظرفیتی در بودجه کشور وجود ندارد و این وعده آنان غیرعملی است. آیا این گونه اظهارات، جز اظهارات گمراه کننده است؟ به نظر می رسد در انتخابات سال 1396 هرچند بخشی از گمراه کنندگان مردم عجالتا از سیاست ایران حذف شدند، اما آرایش ستادهای انتخاباتی نشان از آن دارد که بخشی از باقی مانده آنان در بعضی ستادها گرد آمده اند و همچنان صحنه تبلیغات انتخابات صحنه نبرد آگاهی در برابر گمراهی است.بی گمان آگاهی و آزادی برترین فضیلت های اجتماعی هستند. در برابر آنها، گمراه کردن مردم بدترین رذیلت است که به مراتب از دروغ گویی پلیدتر است. چراکه اظهارات گمراه کننده افزون بر دروغ بودن، آگاهانه مردمان را به چاه انداختن است. در دنیای سیاست، بزرگ ترین گناه سیاست مداران در دنیای امروز گمراه کردن آگاهانه مردم است. آنها که با ژست انقلابی گری، شش تحریم شورای امنیت را در کمتر از چهار سال بر ملت ایران تحمیل و سایه جنگ و مداخله قدرت های بزرگ در ایران را ایجاد کردند، آیا جز گمراه کردن مردم کار دیگری کردند؟ بدتر از این، آنان که برای سرپوش گذاشتن روی بی تدبیری تاریخی خود، این تحریم های ظالمانه را کاغذپاره خواندند و برای فرار از آن، معادل میلیاردها دلار نفت، ثروت ملی ایرانیان را در اختیار بابک زنجانی قرار دادند، می دانستند چه می کنند؟ آیا شکل گیری بزرگ ترین فساد تاریخ ایران و دراختیارگذاشتن میلیاردها دلار ثروت ایرانیان در اختیار این شخص، امیرمنصور آریا و افراد دیگری نظیر آنان، گمراه کردن مردم نیست؟ این چه مدیریتی است که امکان برداشت 2،8 میلیارد دلار ثروت ملت ایران را برای یک فرد فراهم کرده است؟ طرفه آنکه همین جریان، اینک ادعای مبارزه با فساد را هم دارد. آخرین آمار سرشماری ایران نشان از آن دارد که دومیلیون و 587 هزار واحد مسکونی خالی در ایران وجود دارد که بیش از 80 درصد آن در دوره مدیریت دولت پیشین یا احداث شده اند یا پروانه ساخت آنها صادر شده است. آیا شکل گیری 490 هزار واحد مسکونی خالی در تهران و عمدتا در مناطق شمالی تهران، جز اتحاد سوداگران و مدیریت تجارت پیشه شهری چیز دیگری است؟ این ارقام ناظر بر اتلاف بیش از 200 میلیارد دلار ثروت ملی در ایران و بیش از 50 میلیارد دلار ثروت در تهران است. آیا این مصداق کامل گمراه کردن مردم از حقوق خودشان تحت پوشش توسعه شهر و مسکن نیست؟ مدیریت شهری تهران که بهتر از هر مرجعی می دانست که صدور 1.3 میلیون پروانه ساختمانی از سال 1386 به بعد، بیش از ظرفیت مجاز طرح های جامع و تفصیلی شهر تهران و به مثابه فروش ظرفیت های زیستی مردم تهران و نسل های آتی آنان است یا در مشهد، مگر صدور بیش از 28 پروانه ساختمانی خلاف در اطراف حرم حضرت رضا(ع) با ناآگاهی صادر شده است؟ یا تغییر کاربری 265 هکتار اراضی خدماتی و باغات به کاربری های انتفاعی تصادفی بوده است؟ آیا این مفهوم اجرای اقتصاد مقاومتی است؟ آنان که از مردمی که با رنج های فراوان مبلغی را به سختی پس انداز کردند، پول گرفتند و به جای آنکه برای آنان خانه مهر بسازند، پول آنان را با نامهربانی در بیابان هایی که فاقد هرگونه سابقه آبادانی و امکانات شهری است، هزینه کردند، در واقع از اعتماد مردم سوءاستفاده و مردم را گمراه کردند. آنان می دانستند که تامین آب و سایر تاسیسات زیربنایی برای این مکان ها یا غیرممکن است یا دارای هزینه های گزافی است که از هزینه ایجاد مسکن فراتر می رود. با این همه این کار را کردند. این در حالی است که با هزینه هایی بسیار کمتر در شهرهای موجود می توانستند این کار را انجام دهند. افزون بر این، آنان رعایت امانت در نگهداری پول مردم را نکردند و بخشی از پول آنان را که برای پروژه های مشخص دریافت کرده بودند، در ساخت 117 هزار واحد مسکونی فاقد متقاضی دیگر هزینه کردند.
                