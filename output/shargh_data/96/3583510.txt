پنج‌شنبه ۸ تیر ۱۳۹۶
-----------------------------------------
حرف اول
-----------------------------------------
پزشکان در انتظار وعده روحانی
-----------------------------------------

                    در روزهای اخیر اخباری نظیر این در رسانه ها ملاحظه شد؛ «رادیولوژیست ها در خیابان مقابل وزارت بهداشت تجمع کردند»، «رزیدنت ها در خیابان مقابل وزارت بهداشت تجمع کردند»، «پاتولوژیست ها در خیابان مقابل مجلس تجمع کردند». پیش از این در مواردی نظیر اتهام نقض حقوق بیماران مانند مرگ مرحوم کیارستمی و...، اتهام دریافت زیرمیزی از سوی پزشکان و... به نظر می رسد ضعف نهادمندی نظام پزشکی کشور باعث شد نه مردم قانع شوند و نه از جایگاه پزشکان به خوبی دفاع شود. پزشکان مانند سایر گروه های اجتماعی با مسائل، مشکلات و مطالباتی مواجه اند که سال هاست بر زمین مانده و نهاد صنفی پزشکان از پیگیری و پیشبرد آنها درمانده شده است. به برخی از این مسائل نگاهی بیندازیم؛ درخواست تامین امنیت حرفه ای، مشکلات تعرفه گذاری ها، مشکلات خدمت اجباری، هجمه های رسانه ای، فقدان مشارکت نهادهای مدنی در تعیین اعضای کمیسیون های پزشکی، فقدان پذیرش کوریکولوم هر رشته ب هعنوان کف قانونی اقدامات پزشکی، نواقص قانونی عنوان قتل غیرعمد مندرج در ماده 616 قانون مجازات اسلامی در موارد فوتناشی از اقدامات پزشکی، رسمیت نیافتن طرح شکایات کیفری از جامعه پزشکی در وهله اول از طریق سازمان نظام پزشکی، قبول نکردن بیمه مسئولیت مدنی به عنوان وثیقه در محاکم، نپذیرفتن حق دادخواهی و اعاده حیثیت از سوی پزشکان تبرئه شده در همان مرجع شکایت شده، واگذارنکردن قضاوت و حکمیت در تداخل های بین رشته ای به سازمان نظام پزشکی، تعیین نکردن مرجع رسیدگی کننده به شکایت از اعضای کمیسیون های پزشکی، حضورنداشتن تمام ذی نفعان از جمله پزشکان، بیمارستان ها و... در ترکیب شورای عالی بیمه به نوعی که خدمت دهندگان به نسبت مناسبدر تعیین تعرفه ها صاحب حق باشند (اکنون اکثریت مطلق شورای عالی با نمایندگان بیمه ها یعنی خدمت گیرندگان است). با عدم رسیدگی و پیگیری حقوق و مطالبات فوق چه تصویری از آینده جامعه پزشکی و مواجهه آنها با نواقصقانونی و سیاست گذاری متصور است؟!
                