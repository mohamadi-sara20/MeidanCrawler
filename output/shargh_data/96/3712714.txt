سه‌شنبه ۸ اسفند ۱۳۹۶
-----------------------------------------
type_unknown
-----------------------------------------
بازتاب
-----------------------------------------

                    در پی درج مطلبی در «روزنامه شرق» با عنوان «تهران شهر بی دفاع» در تاریخ 11/11/96، سازمان مدیریت بحران کشور توضیحاتی به شرح زیر ارسال کرد:با توجه به نکات مطرح شده در مطلب فوق، مهم ترین اقدامات انجام شده در رابطه با برف روزهای هشتم و نهم بهمن ماه 96 به شرح ذیل می باشد که بخشی از آنها جهت تنویر افکار عمومی ایفاد می گردد. در روزهای هشتم و نهم بهمن ماه، 22 استان آذربایجان شرقی، آذربایجان غربی، اردبیل، تهران، اصفهان، البرز، چهارمحال وبختیاری، خراسان رضوی، خراسان جنوبی، خوزستان، زنجان، سمنان، قزوین، کردستان، کهگیلویه وبویراحمد، گلستان، گیلان، لرستان، مازندران، قم، همدان و مرکزی متاثر از بارش برف بودند و در همین راستا سازمان مدیریت بحران کشور به عنوان سازمان متولی هماهنگی دستگاه های امدادی، تمامی دستگاه ها را برای انجام وظیفه خود به حالت آماده باش درآورد. با توجه به پیش بینی های صورت گرفته درخصوص احتمال بارش برف، هشدارهای لازم به دستگاه های مسئول و مردم داده شده بود و غافلگیری دراین خصوص رخ نداده است چراکه عملیات های صورت گرفته برای مقابله با برف و کولاک اخیر در بیش از 200 محور، شهر و روستا انجام شده که آمار بخشی از خدمات ارائه شده به شرح ذیل می باشد:- 65 هزار و 512 نفر امدادرسانی، بیش از 23 هزار نفر اسکان اضطراری و رهاسازی بیش از سه هزار خودرو از برف- امدادرسانی به بیش از پنج هزار خودرو- ارائه خدمات درمانی به 232 نفر که از این تعداد 164 نفر به شکل سرپایی خدمات را دریافت کردند و 68 نفر نیز به مراکز درمانی منتقل شدند.- به کارگیری سه فروند بالگرد و انجام 10 سورتی پرواز در نقاط مختلف کشور- تعداد نیروهای امدادی و عملیاتی در برف و کولاک اخیر؛ سه هزار و 188 نفر از عوامل سازمان امداد و نجات در قالب 765 تیم و همچنین شش هزار تن از پرسنل راهداری با بیش از دو هزار و 500 دستگاه انواع ماشین آلات در عملیات برف و کولاک اخیر حضور داشتند.علاوه بر آن هزاران نفر از پرسنل پلیس اعم از پلیس راهور، یگان ویژه و... نیز در سطح معابر شهری و برون شهری حضور داشتند.- برف روبی بیش از 94 هزار کیلومتر از راه های مواصلاتی کشور و بازگشایی دو هزار و 432 محور روستایی- استفاده از بیش از 42 هزار تن شن و نمک و همچنین بیش از 30 هزار لیتر محلول یخ زدا در محورهای برف گیرضعف ها و انتقادات به دلیل حجم بالای بارش ها و وسعت زیاد مناطق درگیر بود که سازمان مدیریت بحران کشور با توجه به مشکلات پدیدآمده کمیته ای از کارشناسان مجرب را به منظور بررسی عملکرد و آسیب شناسی اقدامات دستگاه های اجرائی تشکیل داده است تا راهکارهای افزایش کارایی را ارائه نمایند. روابط عمومی سازمان مدیریت بحران کشور
                