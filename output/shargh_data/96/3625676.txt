دو‌شنبه ۲۰‌شهریور ۱۳۹۶
-----------------------------------------
سرمقاله
-----------------------------------------
هلوکاست روهینگیا
-----------------------------------------

                    ابعاد فاجعه میانمار و دور تازه خشونت های افسارگسیخته گروه های افراطی بودایی و حمایت تمام عیار ارتش این کشور از اقدام علیه اقلیت مسلمان که از دو هفته قبل آغاز شده، آن چنان وسیع و گسترده است که دنیا را به شدت تکان داده و کشورهای مختلف و شخصیت های بارز جهان انزجار خود را از نسل کشی مسلمانان میانمار ابراز می کنند. تحولات میانمار از چند منظر حاوی نکات درخور تاملی است؛اول: سکوت مدعیان حقوق بشر؛ در شرایطی که بر اساس گزارش هایی که از سوی منابع بین المللی تایید شده است، مسلمانان روهینگیا سالیان متمادی است به دست بودایی ها کشته می شوند، خانه هایشان به طور وسیعی به آتش کشیده می شود، کودکان و مردان زنده زنده سوزانده می شوند، به زنان مسلمان تجاوز می شود و به طور خلاصه، اقلیت مسلمان تحت وحشیانه ترین نسل کشی قرار دارند، بسیاری از مدعیان حامی حقوق انسان ها که در حداقل چند دهه گذشته، به خاطر این ادعا، مداخله بشردوستانه را حق طبیعی خود قلمداد کرده و با لشکرکشی، دولت هایی را سرنگون کرده و افراد بی گناه بسیاری را به قتل رسانده اند، اینک در مقابل فجایع میانمار سکوت اختیار کرده اند. سارا سندرز، سخنگوی کاخ سفید، در نشست خبری کاخ سفید، در پاسخ به سوال خبرنگاری درباره گزارش های مربوط به کشتار مسلمانان در میانمار گفت: من می دانم رئیس جمهور از این گزارش ها مطلع است؛ اما نمی دانم گفت وگوی خاصی با کسی در این زمینه داشته است یا خیر.ابعاد فاجعه میانمار و دور تازه خشونت های افسارگسیخته گروه های افراطی بودایی و حمایت تمام عیار ارتش این کشور از اقدام علیه اقلیت مسلمان که از دو هفته قبل آغاز شده، آن چنان وسیع و گسترده است که دنیا را به شدت تکان داده و کشورهای مختلف و شخصیت های بارز جهان انزجار خود را از نسل کشی مسلمانان میانمار ابراز می کنند. تحولات میانمار از چند منظر حاوی نکات درخور تاملی است؛اول: سکوت مدعیان حقوق بشر؛ در شرایطی که بر اساس گزارش هایی که از سوی منابع بین المللی تایید شده است، مسلمانان روهینگیا سالیان متمادی است به دست بودایی ها کشته می شوند، خانه هایشان به طور وسیعی به آتش کشیده می شود، کودکان و مردان زنده زنده سوزانده می شوند، به زنان مسلمان تجاوز می شود و به طور خلاصه، اقلیت مسلمان تحت وحشیانه ترین نسل کشی قرار دارند، بسیاری از مدعیان حامی حقوق انسان ها که در حداقل چند دهه گذشته، به خاطر این ادعا، مداخله بشردوستانه را حق طبیعی خود قلمداد کرده و با لشکرکشی، دولت هایی را سرنگون کرده و افراد بی گناه بسیاری را به قتل رسانده اند، اینک در مقابل فجایع میانمار سکوت اختیار کرده اند. سارا سندرز، سخنگوی کاخ سفید، در نشست خبری کاخ سفید، در پاسخ به سوال خبرنگاری درباره گزارش های مربوط به کشتار مسلمانان در میانمار گفت: من می دانم رئیس جمهور از این گزارش ها مطلع است؛ اما نمی دانم گفت وگوی خاصی با کسی در این زمینه داشته است یا خیر.دوم: نسل کشی مسلمانان و پاک سازی قومی فارغ از ابعاد ضدانسانی، در کشوری رخ می دهد که خانم «آنگ سون سوچی»، فعال سابق حقوق بشر و برنده جایزه صلح نوبل، هرچند غیررسمی در راس هرم قدرت سیاسی آن کشور قرار دارد؛ سیاست مداری که 15 سال تحت حکومت نظامیان در حصر خانگی به سر برد و نام او همواره با رنج، شجاعت، عزم و اراده در مبارزه بی وقفه برای آزادی همراه بود. کسی که نام او الهام بخش بسیاری از آزادی خواهان در سراسر جهان و ازجمله کشورمان بود. آزادی خانم سوچی در سال 2010 از حصر خانگی را جشن گرفتند و پیروزی او و حزب تحت رهبری اش در انتخابات سراسری سال 2015 را رهایی میانمار از قید و بند دیکتاتوری قلمداد شد.خانم آنگ سان سوچی برخلاف اظهاراتش به هنگام دریافت جایزه صلح نوبل که گفته بود: «هر جایی که رنج نادیده گرفته می شود، دانه های درگیری کاشته خواهد شد. زجرکشیدن با خود انزجار را به همراه می آورد»، گزارش های منابع جهانی را درباره پاک سازی قومی در کشورش فرافکنی خوانده و امدادگران بین المللی را به حمایت از تروریست ها متهم و در بیانیه ای از «کوه عظیم اطلاعات نادرست درباره نزاعی که به نفع تروریست هاست» انتقاد کرده است. سوم: سکوت خانم آنگ سان سوچی در برابر جنایات ارتش و افراطیون بودایی در کشتار اقلیت قومی روهینگیا که به عقیده برخی از تحلیلگران به خاطر کسب حمایت اکثریت بودایی در انتخابات آتی است، واکنش بسیاری از کنشکران سیاسی و فعالان حقوق بشر را در پی داشت.اسقف دزموند توتو، دیگر برنده جایزه صلح نوبل، در نامه ای به آنگ سان سوچی، رهبر حزب حاکم میانمار، سکوت او در برابر کشتار اقلیت مسلمان روهینگیا را بهایی گزاف برای مقام او خوانده و خواستار خاتمه خشونت ها در میانمار شد. او در نامه خود به خانم سوچی آورده است: «وحشت بی اندازه و پاک سازی قومی» در استان راخین، او را وادار کرد علیه زنی سخن به زبان بیاورد که زمانی او را تحسین می کرد و یک خواهر دوست داشتنی می نامید. اسقف توتو در نامه خود افزوده است: «من سال ها عکسی از شما روی میزم داشتم که فداکاری های شما را در مقابل بی عدالتی به علت علاقه و تعهدتان در قبال مردم میانمار به من یادآوری می کرد. تو نماد عدالت بودی... و اگر بهای ارتقای مقام و نشستن بر بالاترین کرسی در میانمار، سکوت شماست، این بها قطعا خیلی گزاف است». چهارم: مضحک ترین تحول در این نسل کشی و پاک سازی قومی، سکوت اکثریت قریب به اتفاق 56 کشور عضو سازمان همکاری اسلامی است. بر اساس گزارش های دریافتی، تاکنون تعداد انگشت شماری از این کشورها در قبال تحولات میانمار اعلام موضع کرده اند.در این میان، ترکیه با دست یازیدن به برخی اقدامات عملی و تحرکات دیپلماتیک، گوی سبقت را از دیگر کشورهای مسلمان ربوده است. اردوغان (با هر انگیزه ای که ممکن است در سر داشته باشد)، در واکنشی نمادین همسر خود را به میان پناه جویان روهینگیایی در بنگلادش فرستاده و اولین کشوری بود که علاوه بر ارسال کمک های انسانه دوستانه، با دیپلماسی فعال بحران میانمار را در مجامع اسلامی و جهانی مطرح کرد. الجزایر در واکنشی دیرهنگام، روز جمعه از شورای امنیت و کمیساریای عالی آوارگان سازمان ملل متحد خواست برای پایان دادن به خشونت ها علیه مسلمانان در منطقه آراکان در میانمار اقدامی فوری کنند. واکنش کشورمان اما به گونه ای بود که اعتراض برخی از نمایندگان مجلس و کنشگران سیاسی را به دنبال داشت.دکتر ظریف ابتدا در توییتی نوشت: «هیچ توجیهی برای آنکه جامعه بین الملل اجازه دهد نسل کشی مسلمانان روهینگیایی در برابر دیدگان ما ادامه یابد، وجود ندارد. باید پیش از آنکه خیلی دیر شود، وارد عمل شویم». واکنش سخنگوی وزارت خارجه نیز زمانی بود که فجایع میانمار ابعاد بین المللی به خود گرفت و علاوه بر آن، تعدادی از شخصیت های سیاسی و مذهبی در داخل کشور در بیانیه هایی، به اعلام موضع پرداخته بودند.در این میان، مهم ترین تحول که می تواند موجد سوال های فراوانی در افکار مسلمانان جهان شود، بی تفاوتی مجامع و نهادهایی در داخل کشورمان است که در تحولاتی بسیار کم اهمیت تر در مقایسه با نسل کشی مسلمانان میانمار، واکنش های تند و سریع نشان می دهند.
                