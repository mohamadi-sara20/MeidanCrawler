یک‌شنبه ۲۳ مهر ۱۳۹۶
-----------------------------------------
type_unknown
-----------------------------------------
توتال می ماند بویینگ می رود؟
-----------------------------------------

                    گروه اقتصاد:معاون سابق سازمان هواپیمایی: «اگر فرض کنیم که اقدامات آمریکا نهایتا به لغو برجام منجر شود، طبعا می تواند باعث شود گشایش های حاصل از برجام به نقطه قبلی برگردد و اجازه عملیاتی شدن قراردادها داده نشود اما برای تشخیص این موضوع باید به محتوای قراردادها دسترسی داشت ولی با توجه به محرمانه بودن این قراردادها نمی توان گفت درصورتی که یکی از طرفین از اجرای تعهدات خود سر باز بزند، طرف مقابل چه اقداماتی را می تواند در دستور کار قرار دهد. مهم ترین تاثیر منفی اقدامات اخیر آمریکا می تواند بر فاینانسرهایی باشد که شرایط خرید هواپیما با کمک فاینانس ها را فراهم می کردند. درصورتی که فاینانسرها تحت تاثیر اقدامات آمریکا از ارائه فاینانس به ایران خودداری کنند نیز می توان با درنظرگرفتن ردیف بودجه عمومی برای نوسازی حمل ونقل هوایی یا استفاده از ذخیره ارزی نسبت به خرید نقدی هواپیما اقدام کرد. با این حساب احتمالا موضوع خرید هواپیما از شرکت ایرباس چندان تحت تاثیر این اقدامات قرار نمی گیرد و قضیه این شرکت با بحث شرکت بویینگ کاملا متفاوت است. خرید هواپیما یک برنامه استراتژیک است و شرکت های هواپیمایی بدون نظر دولت ها نمی توانند هواپیما بفروشند. معاملات هواپیماهای نو نیز از طریق شرکت های هواپیمایی مثل بویینگ و ایرباس معمولا با اعمال نظر دولت ها همراه است و این شرکت ها تابع مقررات دولت خود هستند بنابراین در چنین شرایطی شانس بویینگ برای همکاری با ایران کمتر خواهد بود». جمعه شب بود که دونالد ترامپ، رئیس جمهور ایالات متحده پس از چند روز انتظار و گمانه زنی رسانه های مختلف در برابر دوربین های تلویزیونی حاضر شد و از استراتژی جدید خود در قبال ایران سخن گفت. سخنانی که اگرچه بسیار پرخاشگرانه و دور از ادب بود اما فاصله ای بسیار زیاد با شایعات مختلف درباره فشارهای احتمالی بر ایران داشت. ترامپ تصمیم گیری درباره برجام را به کنگره آمریکا واگذار کرد و مدعی شد تحریم هایی جدید علیه ایران اعمال خواهد کرد. در شرایطی که پس از سخنرانی ترامپ بازار ارز روز آرامی را سپری کرد، «شرق» تاثیر احتمالی اقدامات جدید آمریکا بر قراردادهای اقتصادی پس از برجام را بررسی می کند:توتال ایران را ترک نمی کندمنصور معظمی، معاون سابق وزارت نفت، معتقد است ترامپ در سخنرانی اش حرف تازه ای برای گفتن نداشته و نمی تواند خطری برای صنعت نفت ایران داشته باشد. معظمی در گفت وگو با «شرق» گفت: سخنان دور از شان و نزاکت ترامپ صرفا تکرار حرف های گذشته او بود و به نظرم رئیس جمهور روحانی به خوبی و عالمانه پاسخ او را داد. اما آیا سخنان ترامپ تاثیری بر صنعت نفت و گاز ما خواهد داشت؟ پاسخ این سوال احتمالا خیر است. آنچنان که شاهد بودیم سخنان ترامپ با موضع گیری محکم اروپا روبه رو شد و نه تنها برجام پاره نشد بلکه به نوعی انسجام بیشتری هم پیدا کرد. همچنین دیدیم که ترامپ بار تصمیم گیری دراین باره را به دوش کنگره سپرد که نشان می دهد دست او برای اعمال فشار روی ایران خالی است. اگر بخواهم خیلی بدبینانه نگاه کنم ممکن است این اقدامات خصمانه آمریکا باعث شود بانک های خارجی در زمینه مبادلات مالی با ایران کمی محتاطانه تر عمل کنند که آن هم تاثیر جدی بر وضعیت ما نخواهد داشت چون هم اکنون هم بانک های بزرگ خارجی دادوستدی با ما ندارند. به نظر وزارت نفت، بانک مرکزی و وزارت صنعت، معدن، تجارت و سایر ارگان های درگیر در آینده باید جدی تر از گذشته به جذب سرمایه های خارجی بپردازند و این امر به هیچ وجه نشدنی نیست چراکه ما تجربه بزرگ ترین جذب سرمایه ها را در دوران اصلاحات از اروپا داشتیم و این در حالی بود که از طرف آمریکا تحریم بودیم. ضمنا این اظهارات ترامپ احتمالا باعث خواهد شد اروپایی ها در اجرای برجام جدی تر شوند و فرصت های اقتصادی بیشتری برای ایران به وجود بیاید. معظمی همچنین اضافه کرد: به نظرم شرکت هایی مانند توتال با برنامه ریزی قبلی و سنجیدن شرایط به ایران آمده اند و مطمئنا تحت تاثیر چنین اقداماتی ایران را ترک نخواهند کرد. بانک مرکزی: قراردادهای جدید تا ژانویهدرحالی که دونالد ترامپ، رئیس جمهور آمریکا در سخنان روز جمعه خود بر افزایش فشارها بر ایران از طریق تصویب تحریم های جدید تاکید کرد، کارشناسان بانک مرکزی در گفت وگو با «شرق» از بی تاثیربودن این تهدیدات بر روند رو به رشد قراردادهای تامین مالی بانک های ایرانی با بانک های بین المللی خبر می دهند. به گفته بانک مرکزی تهدیدات ترامپ ارتباط چندانی با نظام بانکی کشور ندارد و به همین دلیل نیازی به واکنش این بانک نیز وجود نخواهد داشت. به گفته یک منبع آگاه در بانک مرکزی تحریم های آمریکا مسئله تازه ای نیست و تفاوت عمده این تهدیدات با تحریم های گذشته منزوی بودن ایالات متحده در برنامه ریزی و اجرای آنهاست که عملا این تحریم ها را بی اثر خواهد کرد. به گفته این کارشناس بانک مرکزی درصورتی که آمریکا تصمیم بگیرد شرکت ها یا بانک های طرف قرارداد با ایران را مجازات کند، مطمئنا با مقاومت و مخالفت جدی اروپا روبه رو خواهد شد و تاثیری بر روند جذب سرمایه های خارجی یا قراردادهای فی مابین نخواهد داشت. برنامه ها، جلسات و رایزنی های برنامه ریزی شده این بانک با طرف های قرارداد خارجی نیز همچنان طبق برنامه گذشته پیش می رود و از بانک مرکزی خبر می رسد که تا دی ماه سال جاری خبرهای خوبی در عرصه بانکداری و انعقاد قراردادهای تازه در راه است که می تواند تا حدود زیادی نگرانی های فعالان اقتصادی درباره تهدیدات رئیس جمهور آمریکا را خنثی کند. پاپس کشیدن فاینانسرها تنها تاثیر گفته های ترامپعلیرضا منظری، معاون سابق سازمان هواپیمایی، نیز معتقد است سخنان ترامپ تا هنگامی که در حد حرف باقی بماند و باعث ازهم پاشیدن برجام نشود، تاثیری جدی بر صنعت هواپیمایی کشور نخواهد داشت. او درباره تاثیر اظهارات ترامپ بر نوسازی ناوگان حمل ونقل هوایی ایران به «شرق» گفت: تا قبل از آنکه برجام منعقد شود، بحث انعقاد قراردادهای جدید ناوگان هوایی امکان پذیر نبود و نمی توانستیم برای ناوگان هوایی خود از شرکت های بزرگ مثل بویینگ و ایرباس هواپیما خریداری کنیم اما برجام این امکان را ایجاد کرد که برای نوسازی ناوگان هوایی مذاکره و قراردادهایی نیز منعقد شود. درحال حاضر برای پیش بینی تاثیر اظهارات ترامپ باید ببینیم که آیا این اقدامات منجر به پایان عمر برجام خواهد شد یا برجام پابرجا خواهد ماند. اگر فرض کنیم که اقدامات آمریکا نهایتا به لغو برجام منجر شود، طبعا می تواند باعث شود گشایش های حاصل از برجام به نقطه قبلی برگردد و اجازه عملیاتی شدن قراردادها داده نشود اما برای تشخیص این موضوع باید به محتوای قراردادها دسترسی داشت و اینکه چه شروطی در این قراردادها برای ادامه همکاری پیش بینی شده است. اما با توجه به محرمانه بودن این قراردادها نمی توان اظهارنظر کرد که درصورتی که یکی از طرفین از اجرای تعهدات خود سر باز بزند، طرف مقابل چه اقداماتی را می تواند در دستور کار قرار دهد. مهم ترین تاثیر منفی اقدامات اخیر آمریکا می تواند بر فاینانسرهایی باشد که شرایط خرید هواپیما با کمک فاینانس ها را فراهم می کردند. درصورتی که فاینانسرها تحت تاثیر اقدامات آمریکا از ارائه فاینانس به ایران خودداری کنند نیز می توان با درنظرگرفتن ردیف بودجه عمومی برای نوسازی حمل ونقل هوایی یا استفاده از ذخیره ارزی نسبت به خرید نقدی هواپیما اقدام کرد. با این حساب احتمالا موضوع خرید هواپیما از شرکت ایرباس چندان تحت تاثیر این اقدامات قرار نمی گیرد و قضیه این شرکت با بحث شرکت بویینگ کاملا متفاوت است. خرید هواپیما یک برنامه استراتژیک است و شرکت های هواپیمایی بدون نظر دولت ها نمی توانند هواپیما بفروشند. معاملات هواپیماهای نو نیز از طریق شرکت های هواپیمایی مثل بویینگ و ایرباس معمولا با اعمال نظر دولت ها همراه است و این شرکت ها تابع مقررات دولت خود هستند بنابراین در چنین شرایطی شانس بویینگ برای همکاری با ایران کمتر خواهد بود.
                