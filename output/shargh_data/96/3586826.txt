چهار‌شنبه ۱۴ تیر ۱۳۹۶
-----------------------------------------
type_unknown
-----------------------------------------
دارایی های کاسپین به نام 2 زن صیغه ای
-----------------------------------------

                    گروه اقتصاد: کشف دارایی های جدید «کاسپین»، آن هم از نوع ثبت دارایی ها به نام دو زن صیغه ای. این خبری است که دیروز از کمیسیون اقتصادی مجلس با حضور رئیس کل بانک مرکزی و وزیر امور اقتصادی و دارایی به بیرون درز کرد. الیاس حضرتی، نماینده مردم تهران در مجلس دهم، در حساب کاربری خود در توییتر نوشت: «اموال جدید کشف شده از صاحبان کاسپین، 98 آپارتمان و 75 باغچه و دو زن صیغه ای است که برخی از اموال به اسم آنها شده بود». البته این تنها خبری نبود که از این جلسه به بیرون راه یافت. رئیس کمیسیون اقتصادی مجلس هم درباره دارایی های موسسه کاسپین که به تازگی در نقاط مختلف کشور کشف شده، گفته: «دستگاه های قضائی و وزارت اطلاعات در کل کشور وارد این پرونده شده اند و متاسفانه شاهد هستیم که هر روز خبر پیداشدن دارایی های موسسه کاسپین که در حساب هایی به غیر از نام این موسسه است..به گوش می رسد که با کمک وزارت اطلاعات و دستگاه های نظارتی کشف می شود و در اختیار بانک مرکزی قرار می گیرد».روزنامه «شرق» چگونگی این رخداد را با یکی از حسابرسان که نخواست نامش فاش شود، در میان گذاشت. به گفته این منابع آگاه، موسساتی مانند موسسه کاسپین که حساب وکتاب ندارند، دارایی های خود را به نام افراد مختلف فرضا مدیرعامل و اطرافیان ثبت می کنند. وزارت اطلاعات هم در این مورد با بررسی کارشناسی موفق به دریافت اعترافاتی از سوی آنها شده است که البته در حسابرسی نمی توان به این اطلاعات دست یافت.او در مثالی دیگر به عملکرد برخی شهرداری ها هم اشاره می کند: در یکی از پرونده های حسابرسی، مشخص شد 30 درصد حساب های آن شهرداری به نام آنها ثبت نشده بود. این شهرداری ها وقتی تراکم می فروشند، در مذاکراتی با صاحب برج، مطرح می کنند برای این برج مشخص، 20 درصد تراکم به شما می دهیم و در مقابل صد واحد از شما می گیریم. این شهردار ترجیح می دهد این صد واحد را ثبت نکند تا بتواند به سهولت آنها را به هرکس که خواست واگذار کند چون در صورت ثبت، نمی تواند آنها را به هرکس که می خواهد واگذار کند.او تاکید می کند در همه موسسه های مالی غیرمجاز از این نوع عملکردها فراوان است. عموما ملک به نام موسسه نیست و موسسه از افرادی خاص، وکالت می گیرد و اموال را به نام آنها می کند و کسی هم رو نمی کند این اموال به نام چه کسی است. رای مثبت به طرح موضوع پرونده کاسپین در صحن علنیآن طور که از مجلس خبر می رسد، اعضای کمیسیون اقتصادی مجلس به مطرح شدن پرونده بانک مرکزی درخصوص عملکرد ساماندهی موسسات اعتباری در صحن علنی مجلس رای مثبت داده اند. رحیم زارع، سخنگوی کمیسیون اقتصادی مجلس، از ارسال پرونده موسسه مالی کاسپین در صورت موافقت نمایندگان در صحن علنی به قوه قضائیه خبر داد. احتمال ارسال پرونده کاسپین به قوه قضائیهاین طور که به نظر می رسد، پرونده کاسپین روزبه روز به قوه قضائیه نزدیک تر می شود. به گزارش خبرگزاری ها، به گفته این نماینده، با توجه به رای گیری اعضای کمیسیون اقتصادی مجلس، پرونده موسسه مالی و اعتباری کاسپین براساس ماده 236 آیین نامه داخلی بررسی می شود و با توجه به این موضوع در صورتی که نمایندگان در صحن علنی موافقت کنند، پرونده موسسه کاسپین برای رسیدگی به قوه قضائیه ارسال می شود. پرداخت مبلغ 50 میلیون تومان به سپرده گذاران کاسپینرئیس کمیسیون اقتصادی مجلس دیروز از جزئیات بیشتری از این نشست مشترک خبر داد و گفت: مقرر شده تا پرداخت مبلغ 50 میلیون تومان به سپرده گذاران کاسپین در دستور کار بانک مرکزی قرار گیرد. محمدرضا پورابراهیمی، رئیس کمیسیون اقتصادی مجلس، با اشاره به جلسه کمیسیون متبوعش که با حضور وزیر اقتصاد و رئیس کل بانک مرکزی برگزار شد، اظهار کرد: موضوع جلسه دیروز سوال برخی نمایندگان از رئیس کل بانک مرکزی درباره آخرین وضعیت موسسات اعتباری غیرمجاز و در راس آنها موسسه کاسپین بود که در دستور کار قرار گرفت. پرداخت 90 درصد مبالغ سپرده گذاران به صورت علی الحسابوی افزود: در این جلسه آقایان سیف و طیب نیا گزارشی درباره آخرین اقدامات بانک مرکزی برای سروسامان دادن به وضعیت موسسات مالی غیرمجاز ارائه کردند که عمدتا این گزارش ناظر بر این بود که اقدامات کوتاه مدت شان تصمیم گیری برای پرداخت مبالغ کم تا 50 میلیون تومان است که ظاهرا شروع شده است. در این گزارش اعلام شد که حدود 90 درصد از مبالغ سپرده گذاران را به صورت علی الحساب پرداخت کنند و همچنین مقرر شد تا بقیه موارد نیز به شکل مرتب و در گزارش هایی به کمیسیون ارائه شود. رئیس کمیسیون اقتصادی مجلس شورای اسلامی با بیان اینکه در این جلسه مقرر شد تا بانک مرکزی در هفته های آینده برنامه زمان بندی خود را برای حل وفصل باقی مشکلات سپرده گذاران ارائه دهد، تصریح کرد: درباره ساماندهی دیگر موسسات نیز در این جلسه تصمیم گیری و مقرر شد تا پایان اسفندماه سال جاری و براساس ظرفیت های قانونی که در اختیار بانک مرکزی قرار داده شده، هیچ عذری در قبال وجود حتی یک موسسه مالی غیرمجاز از جانب بانک مرکزی غیرقابل قبول نباشد. البته تعدادی از نمایندگان از توضیحات وزیر اقتصاد قانع نشدند و قرار شد تا این موضوع در صحن علنی مطرح شود.
                