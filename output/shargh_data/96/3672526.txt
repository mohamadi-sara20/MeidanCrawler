شنبه ۱۸ آذر ۱۳۹۶
-----------------------------------------
حرف اول
-----------------------------------------
بیمه از پلاسکو تا کرمانشاه
-----------------------------------------

                    یکی از مهم ترین کارکردهای علم اقتصاد، هدایت مردم به سمت رفتار صحیح است. یک نظام اقتصادی کارآمد با استفاده از محرک های اقتصادی و مالی خصلت ذاتی سودجویی و کسب منفعت فردی را در حد ممکن با رفتارهای درست منطبق می کند. در این باره می توان به نقش بیمه اشاره کرد. می توان با تعمیم بیمه و در مواقعی اجباری کردن آن، مردم و فعالان اقتصادی را به پرهیز از رفتارهای پرخطر تشویق کرد؛ چراکه شرکت های بیمه با هدف کسب سود، می کوشند خطرات تحت پوشش خود را به حداقل برسانند و بنابراین ضوابط و پیش شرط هایی را برای اعطای پوشش بیمه ای تدوین و بر حسن اجرای آن نظارت می کنند. متاسفانه این نقش حیاتی بیمه در جامعه ما مغفول مانده است. به نظر می رسد دلیل اصلی آن عدم آشنایی کافی مسئولان و قانون گذاران با این مقوله است. برای مثال در گزارش مجلس از حادثه پلاسکو، هیچ اشاره ای به نقش و جایگاه شرکت های بیمه نشد. در این گزارش، مالک، اتاق اصناف، ذی نفعان ساختمان، شهرداری تهران و وزارت تعاون، کار و رفاه اجتماعی مقصر شناخته شده اند. در این گزارش همچنین آمده است که دلیل اصلی عملکرد نامناسب دستگاه ها، نداشتن انگیزه کافی در اجرای قوانین است و علت آن فقدان امنیت شغلی عنوان شده است. در انتها، این گزارش تصویب پنج حکم قانونی را پیشنهاد می کند که بند یک آن، مسئولیت نظارت بر اجرای ضوابط و مقررات شهرسازی و بهره برداری از تمام ساختمان ها را برعهده وزارت مسکن و شهرسازی می گذارد و در بند 5 با هدف افزایش امنیت شغلی، عزل و جابه جایی متصدیان مشاغل حرفه ای را محدود می کند. پرسش اساسی این است که آیا صرف محدودیت در عزل و جابه جایی متصدیان مشاغل حرفه ای انگیزه کافی برای حسن اجرای ضوابط را مهیا می کند و آیا کارشناسان و مدیران وزارت مسکن و شهرسازی از انگیزه، بودجه و امکانات کافی برای اجرای صحیح مسئولیت محوله برخوردار هستند؛ در حالی که می توان از نقش شرکت های بیمه در اجرای ضوابط و افزایش ایمنی بهره برد. می توان وظیفه نظارت بر اجرای صحیح ضوابط ایمنی در واحدهای تجاری و انبوه سازان را از طریق الزامی کردن بیمه آتش سوزی، زلزله و ابطال جواز کسب در صورت عدم اخذ بیمه نامه، به شرکت های بیمه محول کرد.یکی از مهم ترین کارکردهای علم اقتصاد، هدایت مردم به سمت رفتار صحیح است. یک نظام اقتصادی کارآمد با استفاده از محرک های اقتصادی و مالی خصلت ذاتی سودجویی و کسب منفعت فردی را در حد ممکن با رفتارهای درست منطبق می کند. در این باره می توان به نقش بیمه اشاره کرد. می توان با تعمیم بیمه و در مواقعی اجباری کردن آن، مردم و فعالان اقتصادی را به پرهیز از رفتارهای پرخطر تشویق کرد؛ چراکه شرکت های بیمه با هدف کسب سود، می کوشند خطرات تحت پوشش خود را به حداقل برسانند و بنابراین ضوابط و پیش شرط هایی را برای اعطای پوشش بیمه ای تدوین و بر حسن اجرای آن نظارت می کنند. متاسفانه این نقش حیاتی بیمه در جامعه ما مغفول مانده است. به نظر می رسد دلیل اصلی آن عدم آشنایی کافی مسئولان و قانون گذاران با این مقوله است. برای مثال در گزارش مجلس از حادثه پلاسکو، هیچ اشاره ای به نقش و جایگاه شرکت های بیمه نشد. در این گزارش، مالک، اتاق اصناف، ذی نفعان ساختمان، شهرداری تهران و وزارت تعاون، کار و رفاه اجتماعی مقصر شناخته شده اند. در این گزارش همچنین آمده است که دلیل اصلی عملکرد نامناسب دستگاه ها، نداشتن انگیزه کافی در اجرای قوانین است و علت آن فقدان امنیت شغلی عنوان شده است. در انتها، این گزارش تصویب پنج حکم قانونی را پیشنهاد می کند که بند یک آن، مسئولیت نظارت بر اجرای ضوابط و مقررات شهرسازی و بهره برداری از تمام ساختمان ها را برعهده وزارت مسکن و شهرسازی می گذارد و در بند 5 با هدف افزایش امنیت شغلی، عزل و جابه جایی متصدیان مشاغل حرفه ای را محدود می کند. پرسش اساسی این است که آیا صرف محدودیت در عزل و جابه جایی متصدیان مشاغل حرفه ای انگیزه کافی برای حسن اجرای ضوابط را مهیا می کند و آیا کارشناسان و مدیران وزارت مسکن و شهرسازی از انگیزه، بودجه و امکانات کافی برای اجرای صحیح مسئولیت محوله برخوردار هستند؛ در حالی که می توان از نقش شرکت های بیمه در اجرای ضوابط و افزایش ایمنی بهره برد. می توان وظیفه نظارت بر اجرای صحیح ضوابط ایمنی در واحدهای تجاری و انبوه سازان را از طریق الزامی کردن بیمه آتش سوزی، زلزله و ابطال جواز کسب در صورت عدم اخذ بیمه نامه، به شرکت های بیمه محول کرد.به این ترتیب، بخش دولتی می تواند امکانات خود را صرفا به نظارت بر واحدهای مسکونی اختصاص دهد. نکته مهم این است که آیا این الزامی کردن بیمه موجب کاهش خطرات می شود یا صرفا یک بروکراسی اداری ایجاد کرده و برای فعالان اقتصادی هزینه تراشی می کند؟ این مسئله به دو عامل بستگی دارد؛ آگاهی بخشی نسبت به نقش بیمه در تحدید خطرات و برخورداری از یک نظام بیمه پویا، رقابتی و کارآمد. کارکرد اصلی بیمه در اذهان مردم عموما به جبران خسارت محدود می شود. برای مثال در گزارش مجلس آمده است که براساس ماده 14 قانون تملک آپارتمان ها، مدیران مکلف به اخذ بیمه آتش سوزی هستند؛ در غیر این صورت مسئول جبران خسارات وارده خواهند بود. نوع نگارش این ماده قانونی نشان می دهد هدف قانون گذار از الزامی کردن بیمه، تامین و تعیین مسئول جبران خسارت است، نه افزایش ایمنی. در زلزله اخیر کرمانشاه نیز معاون استاندار کرمانشاه اعلام کرده است مسکن مهر بیمه بوده و خسارت ساکنان جبران می شود. شواهد نشان می دهد که گویا مسئولان و کارشناسان نقش شرکت های بیمه در محدودکردن خسارات را فراموش کرده یا از آن بی اطلاع اند. در واقع فرهنگ رایج جامعه بیمه را جایگزینی برای افزایش ایمنی می بیند. متاسفانه شرکت های بیمه تاکنون اقدامات ملموسی در تغییر این ذهنیت انجام نداده اند. به این لحاظ، آشناکردن مردم با نقش بیمه در کاهش خسارات و نه صرفا جبران آن در کنار کارآمدکردن صنعت بیمه ضروری است و می تواند خسارت های مادی و معنوی جامعه را کاهش دهد.
                