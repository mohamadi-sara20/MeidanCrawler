شنبه ۲۴ تیر ۱۳۹۶
-----------------------------------------
type_unknown
-----------------------------------------
خطر مردودی برخی وزیران
-----------------------------------------

                    گروه سیاست: چیدمان کابینه یکی از مهم ترین دغدغه های این روزهای بهارستان است، اما گویا فراکسیون امیدی های بهارستان چندان به بازی گرفته نمی شوند. این را می توان در لابه لای سخنان برخی نمایندگان به وضوح دید. بااین حال کارنامه ای برای وزرای کابینه یازدهم از سوی فراکسیون امید تهیه شده که برآن اساس به سنجش عملکرد چهارساله کابینه پرداخته شده است. نمره قبولی این بار نه از 20 که از عدد 5 در نظر گرفته شده است. محمدعلی وکیلی در همین زمینه در پاسخ به سوال «شرق» درباره لابی های فراکسیون امید در چیدمان کابینه گفته: «تشخیص می دهم که فعلا وارد نشوم و به وقت معین درباره این مسائل اظهار نظرخواهم کرد».فراکسیون امید صبح یکشنبه این هفته نشستی خواهد داشت که شاید در آن به اخبار قطعی تری از رایزنی ها و لابی های فراکسیون امید دست یابد.روحانی به حضور مدیران دوزیست پایان دهدمصطفی کواکبیان، نماینده مردم تهران، نیز به ایسنا گفته: «حتی در جلسه ای هم حاضر نشدیم که از ما تشکر شود، چه رسد به اینکه بخواهیم سهم خواهی کنیم، اما انتظار داریم آقای روحانی به وعده های انتخاباتی خویش عمل کند و از تداوم فعالیت مدیران دوزیست جلوگیری کند. متاسفانه جسته وگریخته اخباری می شنویم که عده ای از جریان های مختلف می خواهند آقای رئیس جمهور را تحت فشار قرار داده و عناصری را که عملکرد مثبتی نداشته اند دوباره وارد کابینه کنند. ما فقط از همین ناراحتیم». مردودی ها در کابینه باشند، رای نمی دهیمعلی اکبری، نماینده اصلاح طلب شیراز، نیز از سنجش وزرای کنونی به «شرق» خبر داده: «نمره ها از پنج حساب می شد. گویا شش نفر از وزرای فعلی مطلوب بوده اند، پنج نفر نمره متوسط گرفته اند و هفت نفر الباقی نمره قبولی نگرفته اند». به نظر می رسد فراکسیون امید با روش های کمی و کیفی به دنبال سنجش عیار کارآمدی وزرای کابینه یازدهم حسن روحانی است. خیلی از نمایندگان درباره اینکه بالاخره اعداد و ارقام نظرسنجی فراکسیون امید درباره نظرسنجی وزرا چه بوده سکوت کرده اند. مشابه سخنان اکبری را وکیلی در نشست «ستاد مجازی روحانی» گفته: «شش وزیر ضریب بالای 5/3 را از پنج و نمره خیلی موفق گرفتند. پنج وزیر عملکرد متوسطی داشتند و هفت وزیر متاسفانه نمره زیر متوسط دارند. این به معنای عدم موفقیت این افراد است. اگر دوباره در کابینه باشند، ما به آنها رای نخواهیم داد». تاکید نمایندگان بر رفتارهای دوگانه واعظی با «امیدی»هادرهمین حال الیاس حضرتی، نماینده تهران، در توییتر خود از ابقای «محمدجواد ظریف»، «حسن قاضی زاده هاشمی»، «بیژن نامدارزنگنه»، سردار «دهقان»، «سلطانی فر» و «واعظی» در دولت آینده خبر داده است. سخن حضرتی از این منظر چندان موثق به نظر نمی آید، چرا که خیلی ها در مجلس از واعظی، وزیر ارتباطات دولت روحانی، گله داشتند که در بزنگاه انتخابات هیئت رئیسه به ضرر فراکسیون امید و در لابی نزدیک با فراکسیون نزدیک به علی لاریجانی فعالیت کرده است. در روزهای داغ انتخابات هیئت رئیسه، نمایندگان اصلاح طلب دیگر نه با ایما و اشاره که به نام از واعظی و کارشکنی هایش یاد می کردند. همچنین تناقض دیگری در سخنان او دیده می شود و آن اینکه حضرتی پیش تر از تصمیم حسن روحانی برای انتصاب یک وزیر دفاع ارتشی از سوی حسن روحانی خبر داده بود. حالا داده های توییت جدید او بر ابقای دهقان در مقام وزارت دفاع کابینه آتی دولت روحانی تاکید دارد. اکبری همچنین تاکید کرده: «چیدمان مدیران در استان ها، چیدمان ضعیفی است و بخش عمده مدیران نه اصلاح طلب اند و نه با دولت همراه اند و در زمان انتخابات نیز علیه دولت کار کردند. گاهی تجربه نشان داده که با تصمیم هایی خیلی هزینه داده ایم و پل های پشت سرمان خراب شده است. امیدوارم آقای روحانی از این نظر نکات را مدنظر داشته باشند». خواسته اصلاح طلبان در چیدمان کابینه لحاظ نشده استطیبه سیاوشی نیز در همین زمینه به ایلنا گفته: «تاکنون خواست اصلاح طلبان در چینش کابینه در نظر گرفته نشده است و نکته دیگر اینکه فراکسیون امید در رای اعتماد به کابینه جدید خطوط قرمزی دارد. احتمالا رویای تغییرات اساسی در کابینه به وقوع نخواهد پیوست، اما اجماع فراکسیون امید بر لزوم تغییر در وزارت کشور دولت دوازدهم است».او همچنین افزوده: «فراکسیون امید معتقد است که استاندار ان و فرماندار ان نه لزوما در راستای منافع جریان اصلاحات، بلکه در جهت منافع مردم، باید تغییر کنند و در آن جلسه نیز درباره لزوم اعمال تغییراتی در وزارت کشور اجماع وجود داشت». روحانی در محک انتخاب وزیر زن«فریده اولادقباد»، از زنان عضو فراکسیون امید، نیز در همین زمینه به «شرق» گفته: «آقای روحانی تصمیم گیرنده نهایی تعیین وزراست. در جریان انتخابات از نزدیک و حضوری در جریان هشت سفر استانی ایشان بودم. وعده های ایشان را به خاطر دارم و بدون شک می دانم که آقای روحانی با هوشمندی ای که دارند، این بار در چیدمان کابینه نگاه مشخصی به گفتمان غالب رای مردم دارند. مردم در انتخابات اخیر به وضوح نشان دادند از چه جریان و رویکرد سیاسی ای حمایت می کنند و امید است که خواست و پیام رای مردم نیز در چیدمان کابینه مشخص شود».عضو فراکسیون زنان مجلس دهم همچنین تاکید دارد: «از آنجا که مسائل زنان همواره برای ما از اهمیت ویژه ای برخوردار است، امیدواریم دولت آینده، هم از حضور وزرای زن بهره مند باشد و هم از انتصاب وزرایی که نگاه مثبتی به حضور زنان در ساختار سیاسی و اجتماعی دارند. با توجه به حضور درخشان زنان در انتخابات اخیر شاید بتوان گفت که آقای روحانی از سوی جامعه زنان نه تنها در انتصاب وزیر زن که در اعمال سیاست گذاری های کاربردی برای حضور حداکثری زنان در لایه های میانی قدرت زیر ذره بین است».پرونده کابینه دوازدهم هنوز باز است. لابی ها و رایزنی هایی در کار است و هیچ نسخه مشخصی تا به اینجای کار به بیرون درز نکرده است. کابینه دوازدهم بدون تردید از منظر اعمال رای مردم می تواند عیارسنج پایبندی روحانی به خواسته های 24 میلیون رای ایرانی باشد.
                