چهار‌شنبه ۲۸ تیر ۱۳۹۶
-----------------------------------------
حرف اول
-----------------------------------------
کاشانی و مصدق از هم گرایی تا واگرایی
-----------------------------------------

                    از سال 1329 تا نیمه دوم سال 1331، سال های هم گرایی کاشانی و مصدق است که اوج آن اعلامیه کاشانی مبنی بر استعفای قوام و بازگشت دوباره مصدق و حادثه 30 تیر 1331 است که امروز در آستانه سالگرد آن قرار داریم. با وجود این مجموعه علل و عواملی در نیمه دوم سال 1331 و نیمه اول 1332 سبب شد این هم گرایی به واگرایی تبدیل شود که این اختلاف و افتراق قطعا در موفقیت کودتای 28 مرداد نقش داشت. در این مجال به برخی از این اختلاف ها اشاره می شود.1. پس از شکل گیری مجلس هفدهم، کاشانی با 47 رای به ریاست مجلس شورای ملی انتخاب شد و رقیبش دکتر معظمی 10 رای آورد. بخشی از اختلاف های به وجودآمده میان مصدق و کاشانی ناشی از همین موضوع بود. رئیس قوه مقننه از منظر خود به موضوعات نگاه می کرد و ریاست قوه مجریه هم از جایگاه خویش به تدبیر و تمشیت مملکت می پرداخت. موضوعی که اگر خوب تدبیر نشود می تواند سطح نزاع میان دو قوه را بالا ببرد که اتفاقا این مورد در قضیه کاشانی و مصدق اتفاق افتاد.مجلس هم با نهایت همکاری به مدت شش ماه با پیشنهاد مصدق موافقت کرد، اما پس از شش ماه و بعد از درخواست مجدد مصدق مبنی بر تجدید این دوره برای شش ماه دیگر کاشانی به طور علنی موضع گرفت. او در 28 دی 1331 با نوشتن نامه سرگشاده ای نوشت: «درخواست چنین اختیاراتی مباین مصالح مملکت و دولت است و فاقد ارزش قانونی است. در گذشته هم نمایندگان اشتباه کرده اند و این اشتباه مجوزی برای تکرار نیست». با وجود مخالفت کاشانی با درخواست دولت، مجلس هفدهم با 59 رای از 67 نماینده حاضر، به پیشنهاد مصدق مبنی بر تجدید لایحه اختیارات ویژه رای داد.3. در اردیبهشت سال 32 سرلشکر زاهدی برای تحقیق درباره ربوده شدن و قتل افشارطوس، رئیس شهربانی، احضار شد؛ اما او در مجلس شورای ملی تحصن کرد. پس از تحصن سرلشکر زاهدی در مجلس، کاشانی برخلاف تصور همگان با این قضیه موافقت بیش از حد انتظار نشان داد و بر دامنه اختلاف های قبلی افزود. کاشانی به دیدار زاهدی شتافت و از او پذیرایی خوبی هم شد.4. سرانجام کاشانی در مخالفت با انحلال مجلس هفدهم، مخالفت همه جانبه خود با مصدق را علنی کرد. او در اول مرداد 1332 گفت: «دکتر مصدق از این نهضت استفاده کرده و هماهنگی با آن نشان داده تا به وسیله آن حریف های خود را از حکومت دور سازد و خودش بر مسند صدارت بنشیند و در عرض این 27 ماه یک قدم مفید هم برنداشته است».این سخنان کاشانی با سخنان قبلی او درباره مصدق مقایسه شود، آنجا که گفت: «در این راه همه باید از دکتر مصدق حمایت کنند. مصدق شخصی است بی غرض و نصایح مشفقانه را می پذیرد. من و مصدق هر دو یک هدف داریم. وقتی هدف یکی باشد به هیچ وجه اختلافی پیدا نخواهد شد».5- آیا آنچه در بالا آمد دلیل واگرایی و افتراق بود؟ آیا دلیل اصلی نفوذی ها بودند که بر آتش اختلاف دمیدند؟ آیا کارکرد حزب توده و خطر کمونیست ها برای امنیت ملی سبب اصلی افتراق بود؟ آیا منیت و خودخواهی ها زمینه ساز این تفرق شد؟ هرچه بود از 30 تیر سال 1331 تا کودتای 28 مرداد سال 1332، شد آنچه نباید می شد.2. در مرداد 1331 و پس از شکل گیری مجلس هفدهم مصدق با توجه به حساسیت اوضاع از مجلس خواهان اختیارات ویژه در امر قانون گذاری در مواردی مشخص شد.
                