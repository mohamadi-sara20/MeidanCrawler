دو‌شنبه ۱۷ مهر ۱۳۹۶
-----------------------------------------
type_unknown
-----------------------------------------
2 هزار کیلومتر فاصله بگیرید
-----------------------------------------

                    فرمانده کل سپاه گفت: اگر اخبار حماقت آمریکا مبنی بر درنظرگرفتن سپاه به عنوان گروه تروریستی صحیح باشد، سپاه نیز ارتش آمریکا را در جهان هم سنگ داعش در نظر خواهد گرفت.به گزارش تسنیم به نقل از سپاه نیوز، سردار سرلشکر محمدعلی جعفری، فرمانده کل سپاه پاسداران انقلاب اسلامی، در جلسه شورای راهبردی سپاه در واکنش به برخی ادعاهای آمریکایی ها مبنی بر قراردادن سپاه در لیست گروه های تروریستی با تشریح اقدامات خصمانه آمریکایی ها در ماه های اخیر علیه ملت ایران و تاکید بر اینکه جمهوری اسلامی اجرای قانون کاتسا را معادل با خروج یک جانبه آمریکا از برجام می داند، گفت: همان طور که در گذشته نیز اعلام کرده ایم؛ در صورتی که قانون تحریم های جدید آمریکا اجرا شود این کشور باید پایگاه های منطقه ای خود تا شعاع دوهزارکیلومتری برد موشک های ایران را منتقل کند.وی افزود: در صورتی که اخبار پراکنده موجود درباره حماقت دولت آمریکا مبنی بر درنظرگرفتن سپاه به عنوان گروه تروریستی صحیح باشد، سپاه نیز ارتش آمریکا را در سراسر جهان به ویژه منطقه خاورمیانه، هم سنگ داعش درنظر خواهد گرفت.سرلشکر جعفری با بیان اینکه اگر آمریکایی ها هدف نهایی خود از طرح این گونه مسائل را مذاکره با ایران درباره منطقه قرار داده اند، مسیری کاملا اشتباه را انتخاب کرده اند، تصریح کرد: جمهوری اسلامی ایران در نظر دارد مسائل منطقه را در جایی غیر از میز مذاکره حل کند، نه حرفی برای مذاکره وجود دارد و نه طرفی برای آن. او در ارزیابی رفتار آمریکایی ها، با تاکید بر اینکه تحریم های جدید آمریکا شانس هرگونه تعامل را برای همیشه از بین خواهد برد، گفت: این تحریم ها تجربه برجام را برای ما کامل می کند و آن تجربه این است که گفت وگو برای آمریکا ابزار فشار و دشمنی است؛ نه تعامل یا حل مسئله. فرمانده کل سپاه در پایان با تاکید بر اینکه «رفتار آمریکا با ایران ثابت کرد که نمی توانیم روابط خارجی خود را صرفا براساس برجام تنظیم کنیم»، تصریح کرد: آمریکایی ها بدانند، جمهوری اسلامی ایران از فرصت رفتار احمقانه دولت ترامپ با برجام برای ایجاد جهش در برنامه های موشکی، منطقه ای و دفاعی متعارف خود استفاده خواهد کرد. آمریکایی ها به نقش سپاه ایران در منطقه آگاه انددر همین راستا علی اکبر ولایتی، عضو مجمع تشخیص مصلحت نظام، گفت: دشمنان ما به ویژه آمریکایی ها می دانند نقش سپاه در دفاع از کشور، نظام و دوستان ایران در منطقه چقدر مهم و حساس است. به گزارش ایسنا، ولایتی درباره تحریم های آمریکا علیه ایران و برخی اظهارات درباره سپاه پاسداران، گفت: سپاه پاسداران بر اساس تعریف قانون حافظان انقلاب، حدود و ثغور جمهوری اسلامی ایران و قانون اساسی هستند و وظیفه سنگینی را نیز برعهده دارند. سپاه پاسداران عملا تاکنون با دفاع هوشمندانه خطرات زیادی را از جمهوری اسلامی ایران دفع کرده اند. دشمنان ما هم به خصوص آمریکایی ها و صهیونیست ها، می دانند نقش سپاه در دفاع از کشور، نظام و حمایت از دوستان ایران در منطقه که عمدتا حول محور مقاومت هستند، چقدر مهم و حساس است. او همچنین به کمک های مستشاری سپاه در سوریه و عراق اشاره کرد و گفت: اگر سپاه نبود به جای حکومت های کنونی این کشورها که برخاسته از رای مردم هستند، عوامل آمریکایی ها که همین داعشی ها در راس آن قرار دارند، در بغداد و دمشق حاکم می شدند. سخنان ترامپ علیه سپاه مورد اعتنای ما نیستهمچنین حجت الاسلام ناطق نوری، عضو مجمع تشخیص مصلحت نظام، در این باره تاکید کرد: آمریکایی ها از زمان بوش بحث تروریست اعلام کردن سپاه را داشتند و الان هم همان بحث هاست و این مسائل برای ما جدید نیست و مورد اعتنای ما هم نیست. به گزارش ایلنا، علی اکبر ناطق نوری در جمع خبرنگاران در واکنش به اظهارات دونالد ترامپ، رئیس جمهور آمریکا، مبنی بر اینکه به زودی سپاه پاسداران را در فهرست سازمان های تروریستی قرار می دهد، گفت: آنها خیلی چیزهای دیگر هم می خواستند انجام دهند و هیچ غلطی هم نکردند و این هم مسئله جدیدی نیست. عضو مجمع تشخیص مصلحت نظام در پایان تاکید کرد: این کار دخالت در قانون اساسی و دخالت بی مورد در مسائل داخلی ما است و خلاف مقررات بین المللی است.
                