دو‌شنبه ۲۷‌شهریور ۱۳۹۶
-----------------------------------------
type_unknown
-----------------------------------------
بمب 30 هزار میلیاردی
-----------------------------------------

                    شرق: روز گذشته توافقی سه جانبه برای اجرای دو برنامه ملی اشتغال با تامین مالی 30 هزار میلیارد تومان بین سازمان برنامه و بودجه، بانک مرکزی و وزارت تعاون، کار و رفاه اجتماعی در دستور کار قرار گرفت؛ توافقی که بناست طبق آن، دو برنامه «ایجاد اشتغال روستایی و عشایری» و «برنامه فراگیر اشتغال سال جاری» با همکاری صندوق توسعه ملی و بانک ها پیگیری شود. در این طرح، بر اساس دستور رئیس کل بانک مرکزی، حدود 20 هزار میلیارد تومان برای اشتغال فراگیر به بانک ها ابلاغ شده و همچنین قرار است تا دو واحد درصد از نرخ سود متعلق به این تسهیلات به صورت یارانه تامین مالی شود. همچنین در طرح ایجاد اشتغال روستایی و عشایری، حدود 1.5میلیارد دلار با پیشنهاد دولت به مجلس شورای اسلامی و تصویبی که انجام شد، از سوی صندوق توسعه ملی برداشت می شود که رقمی معادل پنج هزار میلیارد تومان بوده و در بانک ها و صندوق ها سپرده گذاری شده و به صورت قرض الحسنه و با سود صفر درصد خواهد بود. همچنین معادل این مبلغ را قرار است بانک ها و دستگاه ها تامین کنند که در مجموع، به حدود 10 هزار میلیارد تومان می رسد.در رابطه با سود این تسهیلات، در این بخش نیز با توجه به اینکه درحال حاضر سود بانک ها 18 درصد بوده و سود منابعی که قرار است از طریق صندوق توسعه ملی برداشت شود، به صورت قرض الحسنه و با سود صفر درصد خواهد بود، در مجموع سود متوسطی حدود 9 درصد را در بر می گیرد. چنین طرحی با این رقم کلان، یادآور دو پروژه بزرگ بنگاه های زودبازده در دولت احمدی نژاد و طرح اشتغال ضربتی در برنامه سوم است و این نگرانی را ایجاد می کند که در غیاب نظارت کامل بر اجرای این طرح ها، نقدینگی و به تبع آن تورم، دوباره افسارگسیخته به حرکت درآیند و این ارقام کلان با یارانه های اندک، از بازارهای سودده دیگر سر درآورد. 50 درصد از منابع در مناطق روستایی و عشایری توزیع شدهآن طور که پورمحمدی اعلام کرد: با توجه به تاکید مجلس شورای اسلامی بر سود حدود شش درصدی صندوق توسعه ملی، برای کاهش نرخ 9درصدی باید منابع حدود سه درصد ارزان تر ارائه شود که این نیز بررسی و انجام خواهد شد. بر اساس توضیحات معاون امور تولیدی سازمان برنامه و بودجه، 50 درصد از منابع پیش بینی شده در مناطق روستایی و عشایری، توزیع شده و 50 درصد باقی مانده به طور رقابتی و هرجایی که عملکرد مناسب تری داشته باشد، به آن اختصاص پیدا می کند؛ اما در مجموع، این تسهیلات در طرح اشتغال روستایی و عشایری مربوط به مناطق با جمعیت کمتر از 10 هزار نفر خواهد بود. رشد در بهترین حالت 400 هزار شغل ایجاد نمی کنددر این مراسم، علی ربیعی، وزیر تعاون، کار و رفاه اجتماعی، با اشاره به اینکه فعالیت ها برای ایجاد اشتغال در دولت انجام شده و ادامه دارد، گفت: متوسط اشتغال ایجادشده مناسب است؛ اما ملموس نیست. باید کار و تلاش بیشتری در این رابطه انجام شود. او معتقد است سیاست اشتغال متمرکز باید وجود داشته باشد؛ درحالی که درحال حاضر عمدتا سیاست های ما سرمایه گذاری است.وزیر تعاون، کار و رفاه اجتماعی با اشاره به وجود حدود سه میلیون و 300 هزار بی کار در کشور، اظهار کرد: باید سالانه حدود یک میلیون شغل ایجاد کنیم؛ اما این در شرایطی است که در بهترین حالت، اگر رشد اقتصادی ادامه دار هم باشد، سالانه بیش از 400 هزار شغل ایجاد نمی کند و باید 600 هزار کمبود در این رابطه را از طریق برنامه های رشد فراگیر پیگیری کرد. واریز اولین منابع طرح به کارگیری 120 هزار کارورزربیعی همچنین با بیان اینکه هدف دولت این است که توسعه متوازن در روستاهای کشور ایجاد کند، گفت: درحال حاضر مهم ترین بحث ما کارورزی است و اولین منابع آن نیز شنبه شب واریز شده و به سرعت 120 هزار کارورز، جذب خواهند شد که با این پول، طرح کارورزی جنبه اجرائی و عملی به خود گرفته است. صف گشایش فاینانس برای ایران تشکیل شدرئیس کل بانک مرکزی نیز در این نشست با بیان اینکه صف گشایش فاینانس از سوی کشورهای خارجی برای اقتصاد ایران تشکیل شده است، گفت: سرمایه های سرشار خارجی، در راه است.ولی اله سیف به حمایت از ایجاد اشتغال و توسعه آن در قالب سه برنامه عملیاتی اشاره کرد و گفت: حمایت نظام بانکی از تامین مالی بنگاه های کوچک و متوسط، سیاست های حمایت از تولید و اشتغال در بودجه سال 1396 و همچنین برنامه های حمایتی معطوف به قانون حمایت از توسعه و ایجاد اشتغال پایدار در مناطق روستایی و عشایری با استفاده از منابع صندوق توسعه ملی، برنامه هایی است که در دستور کار قرار گرفته و می تواند در ایجاد اشتغال اثرگذار باشد.او به نکاتی در رابطه با برنامه های دولت در ایجاد اشتغال اشاره کرد و افزود: یکی از مهم ترین نقاط مشترک در ایجاد اشتغال، استفاده از ظرفیت بنگاه های خرد، کوچک و متوسط است که در این رابطه در سال گذشته نظام بانکی اقداماتی را در زمینه تامین مالی انجام داد و توانست به حدود 24 هزارو 200 بنگاه کوچک و متوسط تسهیلات پرداخت کند.رئیس کل بانک مرکزی همچنین نقطه مشترک دیگر را استفاده از ظرفیت های شورای عالی اشتغال و سیف کارگروه های استانی به عنوان سازوکار اجرائی پیگیری و اجرای موفق برنامه ها در تمام استان ها دانست و بر آن تاکید کرد. او البته به بررسی و ارزیابی سازوکار اجرائی برنامه هایی که در دستور کار قرار دارند نیز توجه کرد. برداشت 1500 میلیاردی از خزانهمحمدباقر نوبخت، رئیس سازمان برنامه و بودجه هم در این جلسه اعلام کرد: حدود 25 هزار میلیارد تومان در این طرح از سوی نظام بانکی و پنج هزار میلیارد تومان از طریق صندوق توسعه ملی تامین می شود که در مجموع حدود 30 هزار میلیارد تومان خواهد بود. رئیس سازمان برنامه بودجه همچنین اظهار کرد حدود 1500 میلیارد تومان از خزانه برای تامین یارانه در این طرح استفاده می شود.نوبخت افزود: آنچه برای اشتغال فراگیر و طرح کاج در نظر گرفته شده است، مصوب شورای عالی اشتغال بوده است؛ اما آنچه درخصوص آیین نامه اجرائی طرح اشتغال روستایی است، نشان از این دارد که از پشتوانه برخوردار است. این طرح از دو مسیر تعقیب خواهد شد، به این معنا که برای تامین مالی اشتغال فراگیر، نظام بانکی کشور در حد 20 هزار میلیارد تومان تسهیلات اختصاص خواهد داد؛ ضمن اینکه بخش یارانه نیز، از سوی سازمان برنامه و بودجه شب گذشته صد میلیارد تومان برای طرح کارورزی تزریق کرد. رئیس سازمان برنامه و بودجه درخصوص ضمانت اجرائی این طرح گفت: پاسخ این پرسش با استناد به گذشته مهیاست، سال قبل هم در این ایام، طرح موقت رونق اقتصادی را از طریق افزایش تولید و اشتغال آغاز کردیم که در آن، برنامه ما برای رونق اقتصادی از دو مسیر طی می شود، اول برای هفت هزارو 500 واحد تولیدی 16 هزار میلیارد تومان به بخش خصوصی تسهیلات داده شود و دوم اینکه 37 هزارو 500 میلیارد تومان به طرح های عمرانی دولتی از خزانه، طرح اعتبارات تملک دارایی های سرمایه ای، پرداخت شود.وی افزود: در سه ماهه اول امسال، رشد اقتصادی بدون نفت، هفت درصد شد که بدون نفت هم به 6.5 درصد رسید، این درحالی است که برخی نگران رشد دورقمی بودند که از نفت حاصل شده بود و البته به درستی هم عنوان می شد، این در حالی است که تولید و صادرات نفت بیش از سقف تعیین شده نیز امکان پذیر نیست.نوبخت گفت: نه تنها در رشد اقتصادی هفت درصدی بدون نفت در فصل بهار امسال، در اشتغال نیز رشد داشتیم که 920 هزار نفر به جمعیت فعال در سه ماهه کشور نسبت به سه ماهه اول سال 95 در سال جاری، اضافه شده؛ درحالی که 703 هزار فرصت شغلی جدید ایجاد شده است.رئیس سازمان برنامه و بودجه گفت: اینکه اقدامات دولت برای اشتغال به چشم بیاید یا نیاید، مهم نیست؛ چراکه وقتی با لشکر ورودی فعالی وارد بازار کار می شود، باید به این توجه داشت که در برنامه اول اقتصادی که هدف گیری ما برای 314 هزار فرصت شغلی بود که در برنامه دوم افزایش کمی داشت، درحالی که دولت همواره در حد 300 تا 400 هزار شغل ایجاد کرده است، درحالی که باید زمینه را برای رشد بیشتر فراهم کرد. اشتغال انتخابی در دستور کار استعیسی منصوری، معاون وزیر تعاون، کار و رفاه اجتماعی، نیز از آغاز برنامه دولت برای اشتغال زایی خبر داد و گفت: اشتغال انتخابی، سیاست جدید دولت در حوزه اشتغال زایی خواهد بود.معاون وزیر تعاون، کار و رفاه اجتماعی تصریح کرد: سرمایه گذاری هایی با بازدهی زیر شش ماهه، یک ساله و نیمه تمام به ترتیب در اولویت های این برنامه ملی است و برای 20 هزار میلیارد تومانی که به نام اشتغال فراگیر از سوی بانک مرکزی تخصیص یافته، هفت گام در نظر گرفته شده است. شیوه نامه تخصیص منابع 20 هزار میلیارد تومانی تدوین شده که اولین مرحله یافتن اولویت های استان و سپس احصای پروژه هایی است که در سطح ملی اولویت دارند.منصوری گفت: سامانه کارا برای اجرای این طرح طراحی شده است؛ ضمن اینکه بین دو تا پنج درصد نیز توافق شده ذیل تبصره 18 قانون بودجه سال 96، به طرح های اولویت دار یارانه پرداخت می شود. قراردادهای کارورزان و کارآموزان را بستیم، ولی قبل از ابلاغ رسمی، اجازه نمی دهیم که گام های بعدی را برداریم؛ پس در سطح ملی، استان و شهرستان، فرایند ابلاغ و اعلام اولویت ها، دریافت طرح ها و تخصیص منابع بانکی، طراحی و اجرائی شده است. 3000 میلیارد تومان دیگر رو شددر این جلسه دوست حسینی، رئیس صندوق توسعه ملی، هرچند صحبتی نکرد، اما در انتهای جلسه، خواستار توضیح کوتاهی درباره یک رقم سه هزار میلیاردی شد. دوست حسینی گفت: در اظهاراتی که در این جلسه مطرح شد به مواردی اشاره شده است، از جمله 25 هزار میلیارد تومانی که بانک ها تامین مالی می کنند یا پنج هزار میلیارد تومانی که از طریق صندوق توسعه ملی هزینه خواهد شد. همچنین آقای نوبخت به هزار و 500 میلیارد تومانی که قرار است از خزانه برای یارانه سود در این طرح نیز برداشت شود اشاره ای داشتند اما باید بگویم که حدود سه هزارو میلیارد تومان دیگر به عنوان یارانه ضمنی خواهد بود که در مجموع هزینه مالی این طرح را به چهارهزارو 500 میلیارد تومان می رساند. بااین حال در این جلسه هیچ توضیحی در این رابطه که این سه هزار میلیارد تومانی که رئیس صندوق توسعه ملی از آن سخن گفته چگونه تامین مالی می شود، ارائه نشد.رئیس سازمان برنامه وبودجه:309 هزار میلیارد تومان از 319 هزار میلیارد تومان منابع عمومی بودجه 96 محقق می شود. درواقع 10 هزار میلیارد تومان از منابع بودجه 96 محقق نمی شود.لایحه بودجه 97 نیمه آذر به مجلس تقدیم می شود.رئیس کل بانک مرکزی:نتایج رتبه بندی بانک ها پایان مهرماه اعلام می شودزمان ارز تک نرخی هنوز معلوم نیستروسای برخی شعب متخلف بانکی در نرخ سود برکنار شدندنرخ های سود جدید دقیق رعایت می شودنرخ سود تسهیلات به مرور کاهش می یابداقدام بعدی بانک مرکزی در پرداخت سپرده های بالای 200 میلیون تومان سپرده گذاران کاسپین، منوط به بررسی است.
                