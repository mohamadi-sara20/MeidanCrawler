دو‌شنبه ۱۱ اردیبهشت ۱۳۹۶
-----------------------------------------
type_unknown
-----------------------------------------
به دروغ و خرافه بازنمی گردیم
-----------------------------------------

                    گروه سیاست: حسن روحانی روز گذشته در سالن فجر بندرعباس با بیان اینکه هرمزگان سرزمین ایستادگی و مقاومت است، گفت: «اینجا بندر مقابله با استعمار است و اینجا حافظ و نگهبان دروازه ایران در تنگه هرمز است. شما مردم غیوری هستید».رئیس جمهوری خطاب به حضار گفت: «ما در خرداد 92 با هم پیمان بستیم برای آزادی ملت ایران، پیمان بستیم تا اموال ایران را که در جاهای مختلف توقیف شده بود آزاد کرده و به ایران بازگردانیم». او با اشاره به افتتاح فاز نخست پالایشگاه خلیج فارس، گفت: «این پالایشگاه از افتخارات صنعت ایران است. اجزای مختلف از سال ها قبل خریداری شده بود، ولی توقیف بود. این پالایشگاه افتتاح نمی شد اگر برجام نبود».این نامزد انتخابات ریاست جمهوری تاکید کرد: «آنهایی که می گویند آثار برجام را ندیدیم، امروز به پالایشگاه ستاره خلیج فارس بیایند و ببینند تجهیزات خریداری شده توقیف شده نه تنها آزاد شده، بلکه نصب هم شده است. اگر قبل از برجام وسیله ای را با دورزدن تحریم به کشور می آوردیم، اگر خراب بود آن خرابی بر گردن خودمان بود، ولی اگر الان جنسی می خریم فروشنده بالای سر جنس خواهد بود تا آن جنس مشکلی نداشته باشد». فکر می کنند پروژه، کلید لامپ است که ما آن را می زنیمروحانی با اشاره به برخی انتقادات افزود: «ما در مسیر افتتاح و ساخت پروژه های مهمی که احتیاج کشور است قدم برمی داریم. برخی می گویند چرا این هفته و چرا این ایام پروژه ها را افتتاح می کنید. فکر می کنند پروژه، کلید لامپ است که ما آن را می زنیم و آن پروژه افتتاح می شود». رئیس جمهوری اضافه کرد: «برای این پروژه ها سال ها تلاش شده است. ساخت پالایشگاه ستاره خلیج فارس از سال 86 آغاز شد، اما تا سال 92، فقط 40 درصد آن ساخته شده بود. آن کارها هم مسائلی مانند لوله کشی بودند، اما اینک تجهیزات نصب شده اند و این پالایشگاه آماده بهره برداری است». رئیس دولت یازدهم با بیان اینکه در این مدت هر پروژه ای که آماده افتتاح شود به خاطر دلواپسان یک روز هم صبر نمی کنیم، گفت: «ما فکر می کردیم که دلواپسان فقط برای برجام هستند، نگو که آنها برای افتتاح هم دلواپس هستند». روحانی با اشاره به پالایشگاه ستاره خلیج فارس یادآور شد: «پالایشگاه ستاره خلیج فارس جزء پروژه هایی بود که من هر هفته آن را از وزیر نفت سوال می کردم، دیروز این پروژه تکمیل شد و بنزین را تحویل ما داد و امروز نیز این پروژه افتتاح خواهد شد و تا یکی، دو هفته آینده تولید بنزین روزانه به 12 میلیون بشکه می رسد».در سال 95 برای اولین بار صادرکننده گندم شدیمرئیس جمهوری با اشاره به مشکلات کشور در سال 92 افزود: «وقتی در خرداد 92 ما با هم به کنار صندوق های آرا رفتیم می دانیم اولین غصه ما چه بود؟ آن غصه، این بود که چگونه گندم مورد احتیاج مردم را تهیه کنیم. اولین گزارش نیروی انتظامی من این بود که ذخیره گندم در برخی استان ها فقط سه روز است و شاید کار در یکی، دو هفته اول، تامین کالاهای اساسی بود، ولی امروز ما هشت میلیون تن گندم در انبارها داریم». روحانی با بیان اینکه ما در سال 95 برای اولین بار صادرکننده گندم شدیم، گفت: «سه میلیون تن گندم در سال 95 آماده صادرات بود که بخشی از آن را صادر کردیم. ما در سال 92 با هم پیمان بستیم برای خودکفایی و خوداتکایی». او با یادآوری افزایش توان دفاعی کشور گفت: «آنهایی که درباره قدرت ملی شعار می دهند، ما کمتر دراین باره حرف زدیم، اما انبار سلاح های استراتژیک کشور در سه سال ونیم گذشته به اندازه 10 سال قبل است. ما با هم راهی را شروع کردیم که شعار ندهیم، آزادی ملت ایران را تضمین کنیم».عهد بستیم فاصله قومیتی، مذهبی، استانی را از بین ببریماین نامزد انتخابات ریاست جمهوری با بیان اینکه ما در سال 92 مسیری را آغاز کردیم که خرافه گرایی را کنار گذاشته و مردم در مسیر آزادی قرار بگیرند، تصریح کرد: «اساس دولت تدبیر و امید شایسته سالاری است و به همین خاطر برای اولین بار شاهد فعالیت قریب به هزار کانون در مشاغل مختلف هستیم».روحانی تاکید کرد: «ما با هم عهد بستیم تا فاصله ها را کم کنیم و فاصله قومیتی، مذهبی، استانی و شرق و غرب را در کشور از بین ببریم». او خطاب به حضار تصریح کرد: «شیعه و سنی امروز احساس برادری بیشتری می کنند یا سال 91؟ امروز اقوام ایرانی احساس انسجام و وحدت ملی دارند یا در سال 91؟ امسال مردم احساس امنیت بیشتری می کنند یا در سال 91؟ ملت ایران با رهبری مقام معظم رهبری و با انسجام و وحدت ملی و با حضور آحاد مردم توانست کشور را از زنجیرهای مختلف فقر و تحریم آزاد کند». رئیس دولت یازدهم گفت: «آن روز که کشورهای مختلف نمی توانستند در بندرعباس پهلو بگیرند و به کشورهای همسایه می رفتند و کالاها از طریق لنج به ایران می آمد روز عزت ملت ایران بود یا امروز؟».نمی خواهیم به سال 91 بازگردیمروحانی با بیان اینکه ما به عقب بازنمی گردیم و نمی خواهیم به سال 91 بازگردیم، افزود: «ما می خواهیم به سوی آزادی حرکت کنیم، باید مشکلات کشور حل شود قبول داریم که در دولت یازدهم فقط برخی از مشکلات حل شده، اما ما هنوز در نیمه راه هستیم و برای رسیدن به نقطه مطلوب در نیمه راه هستیم و قله پیروزی را از نیمه راه می بینیم». او با بیان اینکه ما به دره تحریم، رکود و قطع نامه های سازمان ملل علیه ایران بازنمی گردیم، گفت: «ما میانه راه هستیم و با پیروزی در انتخابات این راه را تا سال 1400 ادامه می دهیم». این نامزد انتخابات ریاست جمهوری با بیان اینکه ما در یک امتحان بزرگ تاریخی قرار گرفته ایم، عنوان کرد: «29 اردیبهشت روز امتحان بزرگ برای همگان است. ما می خواهیم ایران را بسازیم. ایران جان ماست؛ ایران هم تن ما و هم روح ماست و ما عزت و سرافرازی را برای ملت بزرگ ایران می خواهیم». بندرعباس؛ مسیر ترانزیت کالا از روسیهاو با بیان اینکه سواحل و جزایر جنوب را باید آباد و بنادر جنوب را باید جهانی کنیم، یادآور شد: «یکی از اهداف سفرم به مسکو اتصال بندرعباس به مسکو بود. با دولت روسیه برنامه ریزی کردیم تا بخش عمده ای از کالاهای روسی به بندرعباس بیایند و از اینجا به دیگر کشورها منتقل شوند». روحانی با بیان اینکه ایران را باید مسیر ترانزیتی شمال و جنوب کنیم، گفت: «این کار بدون امید امکان پذیر نیست. تصمیم با ملت بزرگ ایران است. ملت ایران در 29 اردیبهشت اعلام می کند که به دنبال افراط و خشونت نیست بلکه به دنبال تعامل سازنده با جهان است». در 8سال امتحان پس داده اندرئیس جمهوری با یادآوری برخی وعده های انتخاباتی برخی کاندیداها بیان کرد: «آنهایی که می گویند شغل درست می کنند، خودشان در هشت سال امتحان پس داده اند؛ وقتی قیمت نفت چندبرابر و درآمد کشور 700 میلیارد دلار بود اما ما در دولت یازدهم با وجود همه مشکلات حداقل در سال 94 و 95، 640 هزار شغل جدید ایجاد کردیم». او افزود: «رئیس جمهور شما فقط از مرکز آمار و بانک مرکزی نقل می کند. عهد ما در سال 92 این بود که مراکز تخصصی را از نو نوسازی کنیم و مراکز آماری را آزاد بگذاریم. ما نمی دانیم شغل و بی کاری چقدر است بلکه این مراکز تخصصی و آماری هستند که آن را اعلام می کنند». اجازه نخواهم داد در حریم خصوصی افراد دخالت شودروحانی با بیان اینکه قرار ما تشکیل دولت راست گویان است، گفت: «تمام مشکل ما از دروغ است. ما مسیر صداقت و شفافیت را آغاز کردیم، ما به دروغ و خرافه بازنمی گردیم؛ مسیر ما تعالی ایران و پیشرفت کشور است و پیشرفت کشور بدون آزادی و رفاه مردم میسر نیست». روحانی تاکید کرد: «اگر قرار است در حریم خصوصی افراد دخالت کنیم تا این دولت بر سر کار است، انجام این کار را به شما اجازه نمی دهد». همچنین به گزارش «ایسنا» روحانی در بخش دیگری از سخنانش گفت: «سایه شوم جنگ و ناامنی به دست ملت ایران، رهبری معظم انقلاب و انسجام و یکپارچگی و حضور یکایک مردم ایران برداشته شد. ما با این وحدت توانستیم زنجیره های مختلف حصر و تحریم را باز کنیم».
                