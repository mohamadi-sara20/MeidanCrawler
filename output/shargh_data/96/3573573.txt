یک‌شنبه ۲۱ خرداد ۱۳۹۶
-----------------------------------------
type_unknown
-----------------------------------------
داعشی ها زیر ضرب
-----------------------------------------

                    روز گذشته همچنان خبرها درباره حوادث تروریستی تهران در رسانه ها دیده می شد؛ همچنان بازداشت عناصر داعش ادامه دارد.بامداد شنبه بود که نیروی انتظامی از دستگیری یکی از عناصر مرتبط با گروهک تروریستی داعش در کرج خبر داد. به گزارش ایسنا، مرکز اطلاع رسانی نیروی انتظامی اعلام کرد که ماموران پلیس امنیت استان البرز مردی را که از عناصر مرتبط با گروهک تروریستی تکفیری داعش بود در کیانمهر کرج شناسایی و دستگیر کردند.در همین حال، صبح شنبه، سردار «حسین اشتری» فرمانده نیروی انتظامی از شناسایی و دستگیری اعضای یک تیم تروریستی، در اطراف تهران خبر داد و گفت: «افرادی مرتبط با گروه های تروریستی پس از حادثه تروریستی مجلس و حرم امام(ره) با هوشیاری پلیس، سپاه، بسیج و سایر نیروهای امنیتی دستگیر شدند».به گزارش «پایگاه خبری پلیس»، اشتری در حاشیه نشست عمومی فرماندهان، روسا و مدیران ناجا در جمع خبرنگاران از شناسایی و دستگیری اعضای یک تیم تروریستی در اطراف تهران خبر داد و گفت: «صبح شنبه اعضای یک تیم تروریستی در اطراف تهران به دام تور اطلاعاتی ماموران نیروی انتظامی افتادند و دستگیر شدند».او با اشاره به حادثه تروریستی در مجلس شورای اسلامی و حرم مطهر امام راحل، افزود: «پس از حادثه تروریستی چهارشنبه (17 خرداد) تعدادی از افراد مرتبط با گروه های تروریستی با هوشیاری نیروی انتظامی، سپاه، بسیج و دیگر دستگاه های امنیتی و نظامی شناسایی و دستگیر شدند».فرمانده نیروی انتظامی ادامه داد: «با اشراف اطلاعاتی نیروهای نظامی، انتظامی و امنیتی افراد مرتبط با گروه های تروریستی شناسایی و تحویل مقامات قضائی شدند، همچنین با اقدامات پلیس اطلاعات و امنیت ناجا در کنار اشراف اطلاعاتی و اقدام به موقع دستگیری هایی نیز در استان های مختلف در رابطه با افراد مرتبط با گروه های تروریستی صورت گرفت».دستگیری 7 نفر در کرجهم زمان، یعنی صبح شنبه خبرگزاری میزان به نقل از «احمد فاضلیان» رئیس کل دادگستری البرز از دستگیری هفت نفر از عوامل پشت پرده حوادث تروریستی تهران در شهرستان فردیس استان البرز خبر داد. فاضلیان گفت «در راستای نیابت قضائی از استان تهران این عوامل که پشتیبان تیم تروریستی در حوادث اخیر تهران بودند دستگیر شدند و در اختیار مقامات قضائی و امنیتی استان تهران قرار گرفته اند».کشف خودروی تروریست هاهمچنین پلیس امنیت تهران بزرگ خودرویی را که تروریست ها با استفاده از آن به مجلس شورای اسلامی و حرم مطهر حمله ور شده بودند کشف کرد. به گزارش «تسنیم» مرکز اطلاع رسانی فرماندهی انتظامی تهران بزرگ اعلام کرد: «مقارن ظهر شنبه و با تلاش نیروهای پلیس امنیت فرماندهی انتظامی پایتخت، خودرویی که تروریست های مسلح از آن در انجام این دو عملیات کور استفاده کرده بودند در یکی از نقاط مرکزی تهران کشف شد». براساس این گزارش، پلیس پایتخت اعلام کرد که «تروریست ها با استفاده از این خودرو ابتدا به مرقد مطهر امام راحل مراجعه و پس از پیاده کردن دو تروریست در آن محل به مرکز شهر رفته و پس از پارک خودرو برای انجام عملیات تروریستی راهی مجلس شدند. تحقیقات پلیس تهران در این زمینه همچنان ادامه دارد و در روزهای آتی جزئیات تازه تری از این حادثه به اطلاع مردم می رسد».یکی از دفاتر نمایندگان به عنوان سند جنایت تروریسم بدون بازسازی باقی می مانددر همین حال روز گذشته سخنگوی هیئت رئیسه مجلس شورای اسلامی گفت که قرار است بخشی از سالن مراجعین مردمی و یکی از دفاتر نمایندگان به شکل سمبولیک به عنوان سند جنایت تروریسم بدون بازسازی باقی بماند. به گزارش «ایسنا» بهروز نعمتی افزود: «در حال حاضر بازسازی دفاتر نمایندگان در حال انجام است و تلاش ما این است که با اتمام بازسازی تا یکشنبه، پذیرش مراجعین مردمی از سر گرفته شود». او افزود: «البته بیشترین آسیب وارده به ساختمان دفاتر نمایندگان مربوط به طبقه چهارم است و مابقی طبقات آسیب چندانی ندیده است». سخنگوی هیئت رئیسه مجلس ادامه داد: «بنا داریم بخشی از سالن مراجعین مردمی و یکی از دفاتر نمایندگان را به عنوان سند جنایت تروریسم به شکل نمادین حفظ کنیم و آن را بازسازی نکنیم و در ادامه هم تصاویر شهدای این حادثه تروریستی را در آن محل نصب خواهیم کرد». همچنین جمعه شب در بخش خبری 20:30 گزارشی پخش شد که در آن تصاویری از خانه محل هم پیمان شدن پنج تروریست با یکدیگر منتشر شد. ظهر جمعه وزیر اطلاعات از کشف خانه محل هم پیمان شدن تروریست ها خبر داده بود. در فیلمی که داعش منتشر کرده، پنج تروریست حمله کننده به مجلس و حرم امام(ره)، در حالی که صورت هایشان را پوشانده اند، با یکدیگر هم پیمان شدند.روایت یکی از مجروحاناما یکی از مجروحان حمله تروریستی چهارشنبه به حرم امام(ره) روایتی از شلیک تیر به سویش به وسیله تروریست ها را بیان کرده و چگونگی زنده ماندنش را تشریح می کند. به گزارش «تسنیم» مهدی قدرتی که از کارکنان حرم امام خمینی(ره) است، اولین کسی است که در این حادثه تروریستی از ناحیه صورت مورد اصابت تیر تروریست های داعشی واقع شده است. او می گوید: «10:10 صبح بود که در نگهبانی نشسته بودم که دیدم دو نفر که اسلحه کلاشینکوف و هر کدام یک کیف برزنتی همراه داشتند وارد محوطه شدند. چند قدم مانده بود به من برسند شروع به تیراندازی کردند که یک تیر به پنجره نگهبانی خورد و تیر دوم هم به صورت من اصابت کرد. تیری که به صورت من خورد از شیشه پشتی دکه نگهبانی بیرون رفت و من روی میز افتادم و همکارانم من را به درمانگاه حرم بردند. خون زیادی از من رفت و از چشم و گوش و بینی ام خون می آمد. بعد از آن اورژانس من را به بیمارستان منتقل کرد و دیگری چیزی متوجه نشدم». او ادامه می دهد: «من دو نفر از تروریست ها را دیدم و اولین نفری بودم که در حرم حضرت امام مجروح شدم. زمانی که من تیر خوردم آنها فکر کردند که مرده ام، وگرنه دوباره به سراغم می آمدند و من را می کشتند، مانند یکی از همکارانم آقای سبزعلی که پس از آنکه مجروح شد تروریست ها دوباره به سراغش رفتند و زمانی که دیدند او زنده است با زدن تیر خلاص او را به شهادت رساندند. من در زمان انفجار عامل انتحاری بیهوش بودم؛ اما صدای انفجار را شنیدم».روز چهارشنبه 17 خرداد دو حمله تروریستی هم زمان در مجلس شورای اسلامی و حرم امام خمینی(ره) رخ داد که در آن 17 نفر به شهادت رسیدند و بیش از 50 مجروح برجای گذاشت. گروه تروریستی داعش مسئولیت این حملات را برعهده گرفت. در این حملات دو تروریست در حرم امام خمینی(ره) اقدام به تیراندازی کردند که یک نفر از آنها به دست ماموران امنیتی کشته شد و دیگری جلیقه انتحاری خود را منفجر کرد و به هلاکت رسید. در مجلس شورای اسلامی نیز سه تروریست با حمله به سالن مراجعات مردمی مجلس، به روی نیروهای حفاظت مجلس و مردم حاضر در سالن آتش گشودند. آنها پس از ورود به مجلس به سمت ساختمان اداری مجلس که دفتر نمایندگان در آن ساختمان قرار گرفته، رفتند و در طبقات با ماموران درگیر شدند و تعدادی را به شهادت رساندند. در طول درگیری، آنها ویدئویی را هم از جنایات خود منتشر کردند. درنهایت با حضور ماموران امنیتی- انتظامی، با کشته شدن دو نفر از تروریست ها و انفجار جلیقه انتحاری یکی دیگر از آنها، حمله تروریستی به مجلس پایان یافت.
                